<DOC>
<ENAMEX TYPE='ORGANIZATION'>ΣΕΒ</ENAMEX> - ΔΙΕΥΚΡΙΝΙΣΕΙΣ 


Μόνο στις ζημιογόνες βιομηχανίες μειώθηκε ο αριθμός εργαζομένων

"Η ΜΕΙΩΣΗ του αριθμού των κερδοφόρων βιομηχανιών το <TIMEX TYPE='DATE'>1996</TIMEX> ήταν η αιτία που 
περιορίσθηκε και ο αριθμός των απασχολουμένων στις κερδοφόρες επιχειρήσεις". 
Αυτό επισημαίνεται, μεταξύ άλλων, σε χθεσινή διευκρινιστική ανακοίνωση του <ENAMEX TYPE='ORGANIZATION'>ΣΕΒ</ENAMEX>. 
Η ανακοίνωση αυτή του Συνδέσμου εκδόθηκε με αφορμή ερμηνείες που δόθηκαν 
από ορισμένες εφημερίδες στα στοιχεία για την απασχόληση στην ελληνική 
βιομηχανία, που δημοσιοποίησε ο <ENAMEX TYPE='ORGANIZATION'>ΣΕΒ</ENAMEX> κατά την προχθεσινή συνέντευξη Τύπου. 

Συγκεκριμένα, ο Σύνδεσμος διευκρινίζει ότι: "Ο αριθμός των κερδοφόρων 
επιχειρήσεων περιορίσθηκε από 4.070 το <TIMEX TYPE='DATE'>1995</TIMEX> σε 3.957 το <TIMEX TYPE='DATE'>1996</TIMEX>. Αυτός είναι ο 
λόγος που περιορίσθηκε και ο αριθμός των απασχολουμένων στις κερδοφόρες 
επιχειρήσεις. Δεν απωλέσθησαν, δηλαδή, θέσεις απασχόλησης στις κερδοφόρες 
βιομηχανίες. Απλώς, ένας αριθμός εξ αυτών κατατάσσεται το <TIMEX TYPE='DATE'>1996</TIMEX> στην κατηγορία 
των ζημιογόνων επιχειρήσεων, σε αντίθεση με την κατάταξή τους κατά το <TIMEX TYPE='DATE'>1995</TIMEX>. Οι 
συνολικές απώλειες θέσεων απασχόλησης στην ελληνική μεταποίηση κατά το <TIMEX TYPE='DATE'>1996</TIMEX>, 
που οφείλονται κατά κύριο λόγο στις ζημιογόνες εταιρίες, ανέρχονται σε 7.000". 

Επίσης, στην ανακοίνωση αναφέρεται ότι: 
* Οι εταιρίες που ήταν κερδοφόρες και στις δύο χρήσεις <TIMEX TYPE='DATE'>1996</TIMEX> και <TIMEX TYPE='DATE'>1995</TIMEX> διατήρησαν 
σχεδόν σταθερή την απασχόλησή τους σε μέγεθος 186.000 απασχολουμένων. 
* Απώλειες απασχόλησης, και μάλιστα σημαντικές, υπήρξαν στις ζημιογόνες εταιρίες 
του <TIMEX TYPE='DATE'>1996</TIMEX>. 
* Μικρές, επίσης, απώλειες θέσεων απασχόλησης υπήρξαν στις επιχειρήσεις που 
εξυγιάνθηκαν και πραγματοποίησαν κέρδη το <TIMEX TYPE='DATE'>1996</TIMEX>, ενώ ήταν ζημιογόνες το <TIMEX TYPE='DATE'>1995</TIMEX>.</DOC>

