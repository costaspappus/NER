<DOC>Με ελληνικά προϊόντα η πληρωμή του αερίου 


Ρεπορτάζ: <ENAMEX TYPE='PERSON'>Γ. Διαμαντόπουλος</ENAMEX> 

ΕΝΑ σοβαρό εμπόδιο στην ομαλή ροή του φυσικού αερίου προς τη χώρα μας 
φαίνεται να ξεπερνιέται. Πρόκειται για το καθεστώς ανταγορών, με βάση το οποίο θα 
ενεργοποιηθεί η συμφωνία για την πληρωμή του 70% του φυσικού αερίου, που 
εισάγεται από τη <ENAMEX TYPE='LOCATION'>Ρωσία</ENAMEX>, με ανταλλαγή ελληνικών προϊόντων. Το θέμα αυτό αποτελεί 
"αγκάθι" στη συμφωνία, η οποία είχε "παγώσει" για αρκετό καιρό. Ο υφυπουργός 
Εθνικής Οικονομίας <ENAMEX TYPE='PERSON'>Αλ. Μπαλτάς</ENAMEX> και ο Ρώσος υπουργός Διεθνών Οικονομικών 
Σχέσεων <ENAMEX TYPE='PERSON'>Ε. Γιασίν</ENAMEX>, σε χθεσινή τους συνάντηση, επιβεβαίωσαν τις θετικές προοπτικές 
για την επίλυση του θέματος. 

Στο τέλος <TIMEX TYPE='DATE'>Φεβρουαρίου</TIMEX>, θα συνεδριάσει η μικτή ομάδα εργασίας, με αντικείμενο την 
κατάρτιση του καταλόγου των προϊόντων που θα περιληφθούν στο καθεστώς των 
ανταγορών. Η ενεργοποίηση της συμφωνίας για τις ανταγορές αναμένεται να γίνει 
τον <TIMEX TYPE='DATE'>Απρίλιο</TIMEX>, οπότε θα επισκεφθεί επισήμως την <ENAMEX TYPE='LOCATION'>Ελλάδα</ENAMEX> ο πρωθυπουργός της Ρωσίας 
<ENAMEX TYPE='PERSON'>Β. Τσερνομίρντιν</ENAMEX>.</DOC>

