<DOC>Οι "ταμπέλες"... και η ουσία


ΔΥΟ φορές στο τελευταίο 10ήμερο, δηλώσεις και αναφορές οικονομικών υπουργών 
προκάλεσαν πολιτική αντίδραση και μάλιστα στο εσωτερικό του κυβερνώντος 
κόμματος. 

ΠΡΩΤΑ ο υπουργός Εθν. Οικονομίας και Οικονομικών <ENAMEX TYPE='PERSON'>Γ. Παπαντωνίου</ENAMEX> 
αντιμετώπισε αντιδράσεις και επικρίσεις όταν σε εκδήλωση της <ENAMEX TYPE='ORGANIZATION'>Ο.T.Ο.Ε.</ENAMEX> εξέφρασε 
την εντύπωση που του έκανε το ότι στην <ENAMEX TYPE='LOCATION'>Ευρώπη</ENAMEX> συζητούνται ως αποτελεσματικές 
πολιτικές για την αύξηση της απασχόλησης οι φιλελεύθερες πολιτικές. 

ΛΙΓΕΣ ημέρες μετά, όταν η υπουργός Ανάπτυξης <ENAMEX TYPE='PERSON'>Βασ. Παπανδρέου</ENAMEX> έθεσε θέμα 
ανταγωνιστικότητας της <ENAMEX TYPE='ORGANIZATION'>Ολυμπιακής</ENAMEX>, προκειμένου να εξυπηρετείται ο τουρισμός. 

ΚΑΙ στις δύο περιπτώσεις η διατύπωση κάποιων θέσεων έγινε αντικείμενο πολιτικής 
εκμετάλλευσης. Φαίνεται ότι για αρκετά στελέχη του κυβερνώντος κόμματος το 
θέμα της απασχόλησης κρίνεται από το εάν η πολιτική είναι "δεξιά" ή "αριστερή". 
Φαίνεται ότι τα στελέχη αυτά απορρίπτουν ασυζητητί όποια πολιτική "βαπτίζεται" ως 
"δεξιά" και ας είναι αυτή που αυξάνει την απασχόληση. 

Η κ. <ENAMEX TYPE='PERSON'>ΠΑΠΑΝΔΡΕΟΥ</ENAMEX>, πάλι, είπε κάτι πολύ απλό, απαντώντας μάλιστα σε 
δημοσιογραφικό ερώτημα. Οτι, δηλαδή, η <ENAMEX TYPE='ORGANIZATION'>Ολυμπιακή</ENAMEX> πρέπει να δουλεύει 
ανταγωνιστικά για να μην βλάπτεται ο τουρισμός. 

Η ΣΤΗΛΗ δεν προτίθεται, σε καμία περίπτωση, να αναλάβει ρόλο υπεράσπισης των 
δύο υπουργών. Δεν είναι, εξάλλου, αυτός ο ρόλος της. 

ΦΡΟΝΕΙ, όμως, ότι δεν είναι δυνατόν κάθε φορά να "χάνουμε την ουσία" και να 
μένουμε σε ταμπέλες, αντεγκλήσεις και επιδερμική αντιμετώπιση των πραγμάτων. 

ΠΟΤΕ επί τέλους μερικοί από τους πολιτικούς μας θα καταλάβουν ότι υπάρχουν 
καταστάσεις και ανάγκες, πάνω από αυτούς και τα κόμματά τους; 
</DOC>
