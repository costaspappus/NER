<DOC>Ψύχραιμη αντιμετώπιση του δολαρίου


Η ΑΝΟΔΟΣ που σημείωσε τελευταία η ισοτιμία του δολαρίου ΗΠΑ (του οποίου η 
μέση τιμή ξεπέρασε χθες, για δεύτερη συνεχή ημέρα, το επίπεδο των 280 δρχ., 
κλείνοντας, στο fixing Αθηνών, στις 281,020 δρχ.), δεν θα έχει επιπτώσεις στην 
ελληνική οικονομία. 

Κάνοντας τη δήλωση αυτή, ο διοικητής της Τραπέζης της Ελλάδος <ENAMEX TYPE='PERSON'>Λουκάς 
Παπαδήμος</ENAMEX>, ύστερα από τη χθεσινή σύσκεψη που είχε στο Μαξίμου υπό τον 
πρωθυπουργό <ENAMEX TYPE='PERSON'>Κώστα Σημίτη</ENAMEX> και με τη συμμετοχή του υπουργού Εθνικής 
Οικονομίας και Οικονομικών <ENAMEX TYPE='PERSON'>Γιάννου Παπαντωνίου</ENAMEX> για θέματα που σχετίζονται με 
την <ENAMEX TYPE='ORGANIZATION'>ΟΝΕ</ENAMEX>, πρόσθεσε ότι η <ENAMEX TYPE='ORGANIZATION'>Τράπεζα της Ελλάδος</ENAMEX> παρακολουθεί στενά τις εξελίξεις. 
Επανέλαβε μάλιστα ότι δεν τίθεται θέμα αλλαγής της συναλλαγματικής πολιτικής 
που εφαρμόζουν οι νομισματικές αρχές. 

Ο κ. <ENAMEX TYPE='PERSON'>Παπαδήμος</ENAMEX> προανήγγειλε ακόμη ότι, έως το τέλος του μηνός, θα εκδοθεί η 
απόφαση της <ENAMEX TYPE='ORGANIZATION'>T.Ε.</ENAMEX> με την οποία θα επιτρέπεται στους μόνιμους κατοίκους <ENAMEX TYPE='LOCATION'>Ελλάδος</ENAMEX> 
να τηρούν καταθέσεις σε συνάλλαγμα σε τράπεζες που λειτουργούν στην <ENAMEX TYPE='LOCATION'>Ελλάδα</ENAMEX>. 
Αυτές θα γίνονται δίχως την επίδειξη δικαιολογητικών προελεύσεως συναλλάγματος, 
τα οποία απαιτούνται σήμερα, ενώ η "διέξοδος" της μετατροπής δραχμών σε 
λογαριασμό συναλλάγματος είναι δυνατή, από το <TIMEX TYPE='DATE'>1994</TIMEX>, μόνο σε τράπεζες του 
εξωτερικού. Σύμφωνα με πληροφορίες, η κίνηση αυτή θα συνδυασθεί και με 
δραστική αύξηση του ανώτατου ορίου επιτρεπόμενου τουριστικού συναλλάγματος, 
που σήμερα φθάνει τις 2.000 ecu. 

Νέα αναρρίχηση του δολαρίου

ΤΟ ΑΜΕΡΙΚΑΝΙΚΟ νόμισμα συνέχισε χθες την αναρρίχησή του και ανέβηκε 
πειστικά, πλέον, πάνω από τα 1,80 μάρκα και τα 115 γιεν στην <ENAMEX TYPE='LOCATION'>Ευρώπη</ENAMEX>, ενώ 
χρηματομεσίτες και εμπειρογνώμονες επισημαίνουν ότι η άνοδος του δολαρίου και 
σε νέα ύψη είναι απλώς ζήτημα χρόνου. 

Το δολάριο έκλεισε στο <ENAMEX TYPE='LOCATION'>Λονδίνο</ENAMEX> σε 1,8008 μάρκα και σε 115,71 γιεν, 0,48% και 
1,65% υψηλότερα σε σχέση με τα προχθεσινά επίπεδα, ενώ στην <ENAMEX TYPE='LOCATION'>Αθήνα</ENAMEX> υποχώρησε 
ανεπαίσθητα. Θα πρέπει να τονιστεί ότι το δολάριο έχει ανατιμηθεί από τις αρχές του 
έτους κατά 17% σε σχέση με το μάρκο και σχεδόν κατά 14% σε σχέση με τη δραχμή.</DOC>

