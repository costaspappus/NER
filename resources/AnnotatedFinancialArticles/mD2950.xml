<DOC>
ΣΤΑΘΕΡΟΠΟΙΕΙΤΑΙ Η ΑΓΟΡΑ


ΗΠΙΑ πτωτικές τάσεις χαρακτήρισαν τη χθεσινή χρηματιστηριακή συνεδρίαση, στη 
λήξη της οποίας ο Γενικός Δείκτης Τιμών κατέγραφε απώλειες της τάξης των 13,2 
μονάδων ή 0,86%, κλείνοντας στις 1.530,34 μονάδες. Και τούτο, ενώ η αξία 
συναλλαγών υπερέβη τα 40,97 δισ. δρχ. καθώς περισσότερα από 20,55 εκ. τεμάχια 
μετοχών άλλαξαν χέρια. 

Ειδικότερα, στο πλαίσιο σειράς κινήσεων αναδιάταξης χαρτοφυλακίων και 
καταγραφής υπεραξιών εξαμήνου, έγιναν πακέτα επί μετοχών των εταιριών 
<ENAMEX TYPE='ORGANIZATION'>Τηλέτυπος</ENAMEX>, <ENAMEX TYPE='ORGANIZATION'>Αστήρ</ENAMEX>, <ENAMEX TYPE='ORGANIZATION'>Ηρακλής</ENAMEX> και <ENAMEX TYPE='ORGANIZATION'>Riopesca</ENAMEX>. Ακόμα διακινήθηκε ως πακέτο 
σημαντικός αριθμός τεμαχίων της <ENAMEX TYPE='ORGANIZATION'>Τραπέζης Αττικής</ENAMEX>. Οπως ανέφεραν χθες έγκυρες 
χρηματιστηριακές πηγές, η αγορά μετά από μία περίοδο εντόνων ανακατατάξεων 
εμφανίζει σαφείς ενδείξεις σταθεροποίησης. 

Η χθεσινή πτώση τιμών εντάσσεται σε αυτή τη διαδικασία σταθεροποίησης καθώς ο 
Γενικός Δείκτης εμφανίζεται πλέον "επικεντρωμένος" πέριξ των 1.500 μονάδων, με 
δυνατή απόκλιση της τάξης των 50 μονάδων ένθεν και ένθεν του επιπέδου αυτού. 
Σύμφωνα με τις ίδιες πηγές, το επίπεδο των 1.450 μονάδων του δείκτη 
αποδεδειγμένα πλέον προσφέρει σαφή στήριξη τιμών, ενώ την παρούσα 
σταθεροποιητική φάση αναμένεται να διαδεχθεί περίοδος σταδιακής πλην σταθερής 
ανόδου. 

Κατά τη χθεσινή συνεδρίαση, εάν εξαιρεθούν τα πακέτα, το κυριότερο εκ των 
οποίων όπως προανεφέρθηκε αφορούσε τη μεταβίβαση περισσοτέρων των 10 εκ. 
τεμ. μετοχών της <ENAMEX TYPE='ORGANIZATION'>Τραπέζης Αττικής</ENAMEX>, κινητικότητα παρουσίασαν και πάλι τα blue-
chips και οι τράπεζες. Εξάλλου, όπως επισημαίνεται και σε άλλη στήλη αναστέλλεται 
από σήμερα, με απόφαση του διοικητικού συμβουλίου του <ENAMEX TYPE='ORGANIZATION'>ΧΑΑ</ENAMEX>, η διαπραγμάτευση 
των μετοχών της εισηγμένης εταιρίας παραγωγής πυρομαχικών "<ENAMEX TYPE='ORGANIZATION'>ΕΛΒΙΕΜΕΚ</ENAMEX>". Και 
τούτο, όπως επισημαίνεται χαρακτηριστικά σε σχετική ανακοίνωση, "καθώς δεν 
προέκυψαν ουσιαστικές εξελίξεις για την εξυγίανση της εταιρίας".
</DOC>
