<DOC>Πρόσθετα μέτρα για την περιστολή των δαπανών


ΤΗ λήψη πρόσθετων διοικητικών μέτρων για την αυστηρή και απαρέγκλιτη 
εφαρμογή των εγκυκλίων - διαταγών του <ENAMEX TYPE='ORGANIZATION'>Γενικού Λογιστηρίου του Κράτους</ENAMEX> για την 
περιστολή των λειτουργικών και άλλων δαπανών των Δημοσίων Υπηρεσιών, ζητεί 
με νεώτερη εγκύκλιο το υπουργείο Οικονομικών. 

Συγκεκριμένα, με την εγκύκλιο 1105/22.4.1997 ζητείται από τις Δημόσιες Υπηρεσίες 
η απαγόρευση της χρήσης θερμαντικών σωμάτων και θερμοσυσσωρευτών όταν το 
κτίριο, όπου στεγάζεται η κάθε Υπηρεσία, διαθέτει κεντρική θέρμανση. Επίσης, 
ζητείται ο περιορισμός της χρήσης κλιματιστικών μηχανημάτων και η αντικατάσταση 
των κοινών λαμπτήρων πυράκτωσης με λαμπτήρες φθορισμού χαμηλής 
κατανάλωσης. 

Εξάλλου, ζητείται ο περιορισμός της χρήσης των τηλεφώνων και των φαξ, ενώ 
εφιστάται η προσοχή στην κατανάλωση του νερού.</DOC>

