<DOC>"Πληθαίνουν" οι συστάσεις για την οικονομία...


Ρεπορτάζ: <ENAMEX TYPE='PERSON'>Γ. Διαμαντόπουλος</ENAMEX> 

ΔΥΟ σημαντικές εκθέσεις, με συστάσεις και παρατηρήσεις για την πορεία της 
οικονομίας και της οικονομικής πολιτικής, δημοσιοποιούνται σήμερα και αύριο. 

Σήμερα το μεσημέρι, ο διοικητής της Τράπεζας της Ελλάδος <ENAMEX TYPE='PERSON'>Λ. Παπαδήμος</ENAMEX> θα 
ανακοινώσει, στην ετήσια γενική συνέλευση των μετόχων, την έκθεσή του για το 
<TIMEX TYPE='DATE'>1996</TIMEX>, ενώ αύριο η Ευρωπαϊκή Επιτροπή δίδει στη δημοσιότητα τη δική της έκθεση 
για τις οικονομικές εξελίξεις στα κράτη μέλη της <ENAMEX TYPE='ORGANIZATION'>Ευρωπαϊκής Ενωσης</ENAMEX>. 

Οπως παρατηρούσαν οικονομικοί κύκλοι, το ζητούμενο δεν είναι τόσο το 
περιεχόμενο των εκθέσεων αυτών, όσο το κατά πόσον οι συστάσεις και θέσεις, τόσο 
της <ENAMEX TYPE='ORGANIZATION'>Τράπεζας της Ελλάδος</ENAMEX> όσο και της Ευρωπαϊκής Επιτροπής, είναι δυνατόν να 
συμβάλουν στην δρομολόγηση διορθωτικών κινήσεων που θα καταστήσουν 
αποτελεσματικότερη την οικονομική πολιτική. 

Τόσο η έκθεση του διοικητή της Τράπεζας της Ελλάδος όσο και η έκθεση της 
Ευρωπαϊκής Επιτροπής ζητούν ένταση των προσπαθειών για την επίτευξη της 
δημοσιονομικής προσαρμογής. Επίσης ζητούν ταχύτερους ρυθμούς στην 
αποκρατικοποίηση και αυστηρό έλεγχο στην εφαρμογή τής εισοδηματικής πολιτικής. 

Οι συστάσεις αυτές επαναλαμβάνονται εδώ και πολλά χρόνια, όχι μόνον από την 
<ENAMEX TYPE='ORGANIZATION'>Τράπεζα της Ελλάδος</ENAMEX> και την Ευρωπαϊκή Επιτροπή, αλλά και από το <ENAMEX TYPE='ORGANIZATION'>Διεθνές 
Νομισματικό Ταμείο</ENAMEX>, τον <ENAMEX TYPE='ORGANIZATION'>ΟΟΣΑ</ENAMEX> και άλλους φορείς. Οι συστάσεις ωστόσο 
"προσκρούουν" στο πολιτικό κόστος, που βαραίνει τόσο για την παρούσα, όσο και 
για τις οι προηγούμενες κυβερνήσεις. 

Η διαφορά τού σήμερα, από τα προηγούμενα χρόνια είναι ότι η κυβέρνηση όχι μόνον 
δεν έχει περιθώρια για αμφιταλαντεύσεις και παλινωδίες (αφού στο τέλος του <TIMEX TYPE='DATE'>1997</TIMEX> 
κρίνονται οι οικονομίες που θα συμμετάσχουν εξ αρχής στο τρίτο στάδιο της <ENAMEX TYPE='ORGANIZATION'>ΟΝΕ</ENAMEX>) 
αλλά αντιμετωπίζει και μια ευνοϊκή συγκυρία, που επιτρέπει κινήσεις για ταχύτερη 
μείωση των δημοσίων ελλειμμάτων. Η πορεία του πληθωρισμού αποτελεί τον βασικό 
παράγοντα της συγκυρίας αυτής, και επιτρέπει κινήσεις και αποφάσεις που θα ήταν 
δύσκολο να δρομολογηθούν πριν από 2 χρόνια.</DOC>

