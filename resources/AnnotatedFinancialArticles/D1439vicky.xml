<DOC>Αισθητή αύξηση στις ακάλυπτες συναλλαγές


Η ΚΥΒΕΡΝΗΣΗ λαμβάνει σοβαρά υπ' όψιν τις εξελίξεις που καταγράφονται στην 
αποδοτικότητα των επιχειρηματικών μονάδων, προκειμένου να σταθμίσει την 
περαιτέρω στάση της ως προς την άσκηση της οικονομικής πολιτικής. 

Το σχόλιο αυτό έκανε ανώτατο στέλεχος του <ENAMEX TYPE='ORGANIZATION'>υπουργείου Εθνικής Οικονομίας</ENAMEX>, 
υπόψη του οποίου ετέθησαν σχετικές πληροφορίες, αφενός για την αυξημένη 
κερδοφορία που εμφανίζουν ορισμένοι και περιορισμένοι σε κύρος τομείς της 
ιδιωτικής πρωτοβουλίας, και αφετέρου για την οικονομική δυσπραγία που μαστίζει 
πολλές, κυρίως μικρομεσαίες επιχειρήσεις. 

Η αισιόδοξη όψη των πραγμάτων προέρχεται από την αυξημένη κερδοφορία των 
τραπεζών και των εταιριών εμπορίας τροφίμων, κατά το πρώτο εξάμηνο εφέτος, και 
η απαισιόδοξη από τη δημοσιοποίηση στοιχείων της <ENAMEX TYPE='ORGANIZATION'>Ενώσεως Ελληνικών Τραπεζών</ENAMEX> 
για τους δείκτες "οικονομικής ασφυξίας", επίσης κατά το πρώτο εξάμηνο του έτους. 
Ειδικότερα, αισθητή αύξηση, και πάντως σαφώς ταχύτερη του ρυθμού ανόδου του 
πληθωρισμού, σημείωσαν το πρώτο εξάμηνο του έτους τα ποσά των ακάλυπτων 
επιταγών και των απλήρωτων συναλλαγματικών που διακινήθηκαν μέσω των 
τραπεζών. 

Και τούτο, καθώς αυτά αυξήθηκαν κατά 24,78% (186.482 εκατ. δρχ. έναντι 149.445 
εκατ. δρχ. στο πρώτο εξάμηνο του <TIMEX TYPE='DATE'>1996</TIMEX>), ενώ σε αποπληθωρισμένες τιμές η αύξηση 
ήταν ίση με 17,95%. Οπως προκύπτει από τα στοιχεία της <ENAMEX TYPE='ORGANIZATION'>Ενωσης Ελληνικών 
Τραπεζών</ENAMEX>, στο α' 6μηνο <TIMEX TYPE='DATE'>1997</TIMEX>, οι απλήρωτες συναλλαγματικές αυξήθηκαν κατά 
5,32% (53.063 εκατ. δρχ. από 50.382 εκατ. δρχ. πέρυσι) και οι ακάλυπτες επιταγές 
κατά 34,68% (133.419 εκατ. δρχ. από 99.063 εκατ. δρχ. πέρυσι). 

Οι διαταγές πληρωμής αυξήθηκαν κατά 22,43% (50.221 από 41.020 εκατ. δρχ.), ενώ 
αντίθετα, καλή ήταν η εικόνα του τομέα των πτωχεύσεων, των οποίων οι 
υποβληθείσες σχετικές αιτήσεις μειώθηκαν κατά 11,71% (2.134 από 2.417), ενώ οι 
κηρυχθείσες πτωχεύσεις μειώθηκαν κατά 9,89% (729 από 809). Η ανωτέρω εικόνα 
υπήρξε αποτέλεσμα και των εξελίξεων που έλαβαν χώρα τον <TIMEX TYPE='DATE'>Ιούνιο 1997</TIMEX>, οπότε: 

Παρέμειναν απλήρωτες συναλλαγματικές αξίας 10.682 εκατ. δρχ. έναντι 6.890 εκατ. 
δρχ. πέρυσι (+55,04%), ακάλυπτες έμειναν επιταγές ύψους 19.425 εκατ. δρχ. έναντι 
15.969 εκατ. δρχ. τον <TIMEX TYPE='DATE'>Ιούνιο 1990</TIMEX> (+21,64%), ενώ και οι δύο κατηγορίες σημείωσαν 
συνολική αύξηση κατά 31,71% (30.107 εκατ. δρχ. από 22.859 εκατ. δρχ.). Οι 
διαταγές πληρωμής μειώθηκαν κατά 0,68% (7.268 από 7.318), οι αιτήσεις 
πτωχεύσεως κατά 54,10% (179 από 390) και οι κηρυχθείσες πτωχεύσεις κατά 
48,21% (58 από 112).</DOC>

