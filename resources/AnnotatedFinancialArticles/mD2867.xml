<DOC>Ευθύνη όλων το ευρώ


Η ΠΡΟΣΦΑΤΗ δήλωση του Γερμανού καγκελάριου <ENAMEX TYPE='PERSON'>Χέλμουτ Κολ</ENAMEX>, "δεν θα 
πληρώσω εγώ το τίμημα ενός μαλακού ευρώ", και η γαλλογερμανική δέσμευση για 
ένα ισχυρό κοινό ευρωπαϊκό νόμισμα, αποτέλεσαν μήνυμα με πολλούς αποδέκτες, 
μεταξύ των οποίων και η χώρα μας. 

ΟΙ ΚΥΒΕΡΝΗΣΕΙΣ όσων χωρών ήλπισαν, τους τελευταίους τρεις μήνες (από την 
επομένη των γαλλικών εκλογών έως τώρα), στο ενδεχόμενο μεταθέσεως του 
χρονοδιαγράμματος της <ENAMEX TYPE='ORGANIZATION'>ΟΝΕ</ENAMEX> ή ακόμη και σε χαλάρωση των κριτηρίων του 
Μάαστριχτ, απώλεσαν, μετά τις δεσμεύσεις <ENAMEX TYPE='PERSON'>Κολ</ENAMEX> - <ENAMEX TYPE='PERSON'>Ζοσπέν</ENAMEX>, πολλές από τις τελευταίες 
"κρυφές ελπίδες" τους για "χαριστική" είσοδό τους στην <ENAMEX TYPE='ORGANIZATION'>ΟΝΕ</ENAMEX>, εάν δεν πιάσουν τους 
στόχους. 

ΑΥΤΟ αφορά, κυρίως, τις χώρες του Νότου ενώ, την ίδια ώρα, το πρωτοσέλιδο 
"Nicht geht's mehr" του <ENAMEX TYPE='PERSON'>Σπίγκελ</ENAMEX> ("Τίποτα δεν προχωρά" δείχνει αντιπροσωπευτικά τη 
θέληση του ευρωπαϊκού Βορρά να ληφθούν ουσιαστικότερες αποφάσεις για την 
κοινωνία και την οικονομία. Σύνθημα που θα έπρεπε να απασχολήσει όχι τόσο τον κ. 
<ENAMEX TYPE='PERSON'>Κολ</ENAMEX>, αλλά τους κυβερνώντες Ελληνες πολιτικούς, που θα πρέπει "πάση θυσία" να 
πετύχουν μέσα στο <TIMEX TYPE='DATE'>1998</TIMEX> τους πιο κρίσιμους, δύσκολους και φιλόδοξους 
οικονομικούς στόχους των τελευταίων ετών. Εκείνους που θα οδηγήσουν τη χώρα 
μας στην <ENAMEX TYPE='ORGANIZATION'>ΟΝΕ</ENAMEX>. 

ΑΥΤΟ που περιμένουμε, κατόπιν τούτου, από την πρωθυπουργική ομιλία του κ. 
<ENAMEX TYPE='PERSON'>Σημίτη</ENAMEX> στη ΔΕΘ είναι όχι μόνο να πεισθούμε όλοι ότι είναι δυνατόν να επιτευχθούν 
στο τέλος του <TIMEX TYPE='DATE'>1998</TIMEX> οι στόχοι του <ENAMEX TYPE='LOCATION'>Μάαστριχτ</ENAMEX>, αλλά, κυρίως, να πεισθούμε όλοι για 
την αναγκαιότητα συναίνεσης προς την επίτευξη τού ως άνω οικονομικού και 
εθνικού στόχου, ώστε κυβέρνηση και παραγωγικοί φορείς να σκέφτονται 
(παραλλαγμένα) περίπου όπως ο κ. <ENAMEX TYPE='PERSON'>Κολ</ENAMEX>: "Δεν θα πληρώσω εγώ το τίμημα της μη 
ένταξης στο ευρώ". 

ΓΙΑ τούτο, απαιτείται μια πειστική παρακίνηση, που μπορεί -και πρέπει- να δώσει 
στη ΔΕΘ ο πρωθυπουργός.
</DOC>
