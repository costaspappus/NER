<DOC>ΠΑΡΑ ΤΗΝ ΕΡΜΗΝΕΥΤΙΚΗ ΕΓΚΥΚΛΙΟ 


Προβλήματα στην αγορά φαρμάκων μετά την ανακοίνωση των τιμών

Ρεπορτάζ: <ENAMEX TYPE='PERSON'>Βασ. Δανός</ENAMEX> 

ΜΠΟΡΕΙ η ηγεσία του <ENAMEX TYPE='ORGANIZATION'>υπουργείου Ανάπτυξης</ENAMEX> να ευελπιστεί σε μια περικοπή της 
φαρμακευτικής δαπάνης ύψους 70-80 δισ. δρχ. πλην όμως, στην αγορά ενδεχομένως 
να προκληθούν πολλές παρενέργειες με αφορμή την τιμολογιακή ρύθμιση. Στον 
παραγωγικό και εισαγωγικό κλάδο των φαρμάκων επικρατεί σύγχυση και η 
ερμηνευτική εγκύκλιος εφαρμογής των νέων τιμών δεν θα μπορούσε να υπερνικήσει 
τις εγγενείς αδυναμίες ανταπόκρισης του κλάδου. 

Πέραν του γεγονότος ότι οι νέες τιμές, συνολικά για τους δύο αυτούς κλάδους, 
σημαίνουν επιβάρυνση μόνο 1,2 δισ. δρχ., οι μεγάλες μειώσεις τιμών, δημιουργούν 
και "εσωτερικά" προβλήματα επικοινωνίας. Επιπλέον, τονίζονται οι αδυναμίες 
αναγραφής επί των συσκευασιών των δύο τιμών (παλαιάς και νέας), αλλά και η 
ανοχή των καταναλωτών στην αγορά ακριβότερων φαρμάκων, όταν μπορούν να τα 
βρουν φθηνότερα. 

Πρόβλημα όμως δημιουργείται και στις επιμέρους συσκευασίες των φαρμάκων σε 
ό,τι αφορά την αναγραφή της περιεκτικότητάς τους στη συγκεκριμένη φαρμακευτική 
ουσία. Σ' άλλα φάρμακα μια μεγαλύτερη συσκευασία έχει αντίστοιχα μεγαλύτερη 
τιμή και σ' άλλα κατά πολύ μικρότερη. Κατά τους άμεσα ενδιαφερόμενους, η αγορά 
θα χρειασθεί διάστημα μεγαλύτερο του μηνός για να εξομαλυνθεί και τότε ίσως γίνει 
γνωστό το κατά πόσον η ρύθμιση θα ωφελήσει την εγχώρια παραγωγή. 

Οταν ένα φάρμακο, τονίζεται, χάνει αρκετά από την τιμή του παραγόμενο στη χώρα 
μας, εύκολα θα μετατραπεί σε εισαγόμενο και μάλιστα σε συσκευασία ιδιαίτερα 
συμφέρουσα. Εξάλλου, ο <ENAMEX TYPE='ORGANIZATION'>Φαρμακευτικός Σύλλογος Αττικής</ENAMEX>, σε ανακοίνωσή του, 
καλεί την κυβέρνηση να αποσύρει τα εξαγγελθέντα μέτρα και "με εντιμότητα και 
σοβαρότητα να πραγματοποιήσει ορθολογιστική και με κοινωνικό χαρακτήρα 
ανακοστολόγηση". 

Β να βελτιωθεί σημαντικά το επίπεδο των υπηρεσιών υγείας που παρέχονται στους 
πολίτες.</DOC> 


