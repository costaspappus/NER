<DOC>ΠΑΡΑ ΤΑ ΦΟΡΟΛΟΓΙΚΑ ΒΑΡΗ


Αισιοδοξία για τις επενδυτικές εξελίξεις Ρεπορτάζ: <ENAMEX TYPE='PERSON'>Γ. Κράλογλου</ENAMEX>

ΤΗΝ ΑΙΣΙΟΔΟΞΙΑ, ότι οι επιπτώσεις στο επιχειρηματικό κλίμα από τις νέες 
φορολογικές παρεμβάσεις και την αύξηση κατά 30% περίπου στη φορολογία των 
επιχειρήσεων δεν θα επηρεάσουν την τρέχουσα επενδυτική δυναμική στο χώρο των 
κινήτρων της αναπτυξιακής νομοθεσίας και των κοινοτικών προγραμμάτων, 
εκφράζουν αρμόδιοι και υπηρεσιακοί παράγοντες.

Οι ίδιοι παράγοντες αναμένουν ότι οι αιτήσεις που θα υποβληθούν, έως το τέλος 
<TIMEX TYPE='DATE'>Φεβρουαρίου</TIMEX>, για υπαγωγή στα κίνητρα των άρθρων 23Α και 23Β της υφιστάμενης 
αναπτυξιακής νομοθεσίας, για το έτος <TIMEX TYPE='DATE'>1998</TIMEX>, θα είναι τουλάχιστον κατά 50% 
αυξημένες έναντι εκείνων του <TIMEX TYPE='DATE'>1997</TIMEX> και υπολογίζουν ότι οι επενδύσεις αυτές θα είναι 
και ποιοτικά ανώτερες των τελευταίων ετών.

Από τις πρώτες ενδείξεις, το <ENAMEX TYPE='ORGANIZATION'>υπουργείο Ανάπτυξης</ENAMEX> οδηγείται στο συμπέρασμα ότι, 
αντίθετα με τα παράπονα και τα σχόλια που διατυπώνονται, το <TIMEX TYPE='DATE'>1998</TIMEX> θα είναι έτος 
εντυπωσιακών προτάσεων και σημαντικών επενδυτικών σχεδίων, μέσω των 23Α και 
23Β, για δύο λόγους: Πρώτον, επειδή ο αναπτυξιακός νόμος ευνοεί σημαντικότατα 
τα κίνητρα αυτά, αφού διατηρεί στο 40% το ύψος των επιδοτήσεων όλων των 
σχετικών επενδύσεων και, δεύτερον, γιατί η εμπειρία του μηχανισμού ελέγχου και 
προώθησης των επενδύσεων επιτρέπει τώρα ικανοποιητικότερα αποτελέσματα.

Την άποψη αυτή συμμερίζονται και παράγοντες της βιομηχανικής αγοράς, παρά το 
γεγονός ότι εκφράζουν κάποιες επιφυλάξεις ως προς τη συμμετοχή νέων επενδυτών 
ακόμη και στα κίνητρα των άρθρων 23Α και 23Β. Θεωρούν, δηλαδή, ότι οι 
επενδυτές που θα δώσουν και το <TIMEX TYPE='DATE'>1998</TIMEX> το παρών στο <ENAMEX TYPE='ORGANIZATION'>υπουργείο Ανάπτυξης</ENAMEX> θα είναι 
μόνον όσοι έχουν σχεδιάσει από τα προηγούμενα χρόνια επενδυτικά προγράμματα - 
τα οποία είτε δεν προώθησαν για κάποιους συγκεκριμένους λόγους, είτε τα 
προώθησαν αλλά αυτά δεν εγκρίθηκαν.</DOC>

