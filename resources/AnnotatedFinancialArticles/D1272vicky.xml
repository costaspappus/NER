<DOC>ΜΙΑ ΜΕΡΑ ΜΕΤΑ ΤΗΝ ΥΠΕΡΨΗΦΙΣΗ ΤΗΣ ΤΡΟΠΟΛΟΓΙΑΣ ΓΙΑ ΤΙΣ <ENAMEX TYPE='ORGANIZATION'>ΔΕΚΟ</ENAMEX> 


Αντεπίθεση <ENAMEX TYPE='PERSON'>Σημίτη</ENAMEX>...

ΣΕ ΜΕΙΖΟΝ ζήτημα με πολιτικές προεκτάσεις αναδείχθηκε, τελικώς, το θέμα των 
<ENAMEX TYPE='ORGANIZATION'>ΔΕΚΟ</ENAMEX>. Αφενός προκάλεσε αιφνίδιες και ραγδαίες εξελίξεις στο κόμμα της 
Αξιωματικής Αντιπολίτευσης, η οποία διέρχεται από χθες μεγάλη κρίση με 
απρόβλεπτες, ίσως, συνέπειες για την ενότητά της, και αφετέρου φαίνεται να δίδει 
μοναδική ευκαιρία στην κυβέρνηση να γυρίσει, ουσιαστικά, σελίδα εδραιώνοντας 
την ως τώρα πολιτική της. 

Χθες το βράδυ, καθώς συντελούνταν έντονες διεργασίες στη <ENAMEX TYPE='ORGANIZATION'>Νέα Δημοκρατία</ENAMEX>, ο κ. 
<ENAMEX TYPE='PERSON'>Σημίτης</ENAMEX> βρήκε την ευκαιρία και με δηλώσεις του απηύθυνε προειδοποίηση, προς 
όλες τις κατευθύνσεις, τα συνδικάτα και την εσωκομματική αντιπολίτευση στο 
<ENAMEX TYPE='ORGANIZATION'>ΠΑΣΟΚ</ENAMEX>, ότι η πολιτική του εκσυγχρονισμού δεν θα σταματήσει. Συγκεκριμένα, 
τόνισε, μεταξύ άλλων, τα εξής: "Οι μεγάλες διαρθρωτικές αλλαγές, οι μεγάλες 
μεταρρυθμίσεις, οι οποίες έχουν ήδη δρομολογηθεί στους περισσότερους τομείς, θα 
προχωρήσουν. Θα συγκρουσθούμε αποφασιστικά με τις δυνάμεις εκείνες οι οποίες 
θέλουν να συντηρήσουν τα πράγματα ως έχουν, να καθηλώσουν τον τόπο σε 
πρακτικές και στάσεις που είναι ξεπερασμένες". 

Θέτοντας ως χρονικό ορίζοντα τουλάχιστον την επόμενη διετία, ο πρωθυπουργός 
λαμβάνοντας ασφαλώς υπόψη τη δυναμική της προχθεσινής ψηφοφορίας στη Βουλή, 
αφού, παρά τις όποιες διαρροές από το χώρο του <ENAMEX TYPE='ORGANIZATION'>ΠΑΣΟΚ</ENAMEX>, το κυβερνών κόμμα 
"βγήκε" αλώβητο, απέρριψε την εσωστρέφεια και ξεκαθάρισε τους ρόλους κόμματος 
- κυβέρνησης. 

Ακόμη, αναλύοντας τα δεδομένα των δύο μεγάλων κομμάτων, κατέγραψε τα 
συγκριτικά πλεονεκτήματα της κυβερνώσας παράταξης, ενώ, σχολιάζοντας τα 
δρώμενα στη <ENAMEX TYPE='ORGANIZATION'>Ν.Δ.</ENAMEX>, τα απέδωσε στο γεγονός ότι "δεν έχει σαφή πολιτική κατεύθυνση, 
δεν έχει επεξεργασμένο πρόγραμμα". "Εργάζεται -όπως είπε- με βάση γενικές αρχές 
και γενικές εξαγγελίες, χωρίς να ξέρει πώς να χειριστεί συγκεκριμένα προβλήματα. 
Με τέτοιο τρόπο, δεν λύονται τα θέματα τα οποία αντιμετωπίζει ο ελληνικός λαός".</DOC> 

