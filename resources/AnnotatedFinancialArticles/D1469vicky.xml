<DOC>
<ENAMEX TYPE='ORGANIZATION'>ΟΤΕ</ENAMEX> 


Οι ανάδοχοι θα καλύψουν
 τα αδιάθετα 2 δισ. δρχ.

Ρεπορτάζ: <ENAMEX TYPE='PERSON'>Γ. Παπανικολάου</ENAMEX>

ΟΛΟΚΛΗΡΩΘΗΚΑΝ χθες οι διαδικασίες αύξησης του μετοχικού κεφαλαίου του 
<ENAMEX TYPE='ORGANIZATION'>ΟΤΕ</ENAMEX>. Σύμφωνα με εγκυρότατες πληροφορίες από τραπεζικούς κύκλους, επί του 
ποσού των 14,2 δισ. δρχ. που προοριζόταν για κάλυψη από ιδιώτες και θεσμικούς 
επενδυτές (σ.σ. το 92,3% της αύξησης καλύφθηκε από το <ENAMEX TYPE='ORGANIZATION'>Δημόσιο</ENAMEX>) παρέμειναν 
αδιάθετες μετοχές αξίας 2 περίπου δισ. δρχ. Οι μετοχές αυτές -όπως έχει ήδη από 
χθες επισημάνει η "<ENAMEX TYPE='ORGANIZATION'>Εξπρές</ENAMEX>"- θα απορροφηθούν βάσει συμβατικής υποχρέωσης από 
τους τρεις αναδόχους, δηλαδή την <ENAMEX TYPE='ORGANIZATION'>Εθνική Τράπεζα</ENAMEX>, τη <ENAMEX TYPE='ORGANIZATION'>Salomon Brothers</ENAMEX> και την 
<ENAMEX TYPE='ORGANIZATION'>HSBC</ENAMEX>. Κατά τις ίδιες πηγές, τα δικαιώματα προτίμησης των παλαιών μετόχων 
ασκήθηκαν από τη συντριπτική πλειονότητα των περίπου 700 Ελλήνων και ξένων 
θεσμικών.

Περιορισμένο, ωστόσο, αποδείχθηκε το ενδιαφέρον των ιδιωτών επενδυτών, αφού 
μόνον 80.000 από τους περίπου 130.000 μικρομετόχους αποφάσισαν να λάβουν 
μέρος στην αύξηση. Κατά την εκτίμηση των αναδόχων, ο βαθμός συμμετοχής 
κρίνεται ικανοποιητικός λόγω του μεγέθους της αύξησης αλλά και της ευρείας 
διασποράς των τίτλων. 

Ωστόσο, η διολίσθηση της τιμής της μετοχής στη χρηματιστηριακή αγορά, κατά το 
τελευταίο διάστημα, σε συνδυασμό με την ταχεία πτώση της τιμής 
διαπραγματεύσεως του "δικαιώματος προτίμησης", ενισχύει τις φήμες που 
κυκλοφόρησαν χθες στην αγορά περί "κινητοποίησης" των μεγάλων κρατικών 
χαρτοφυλακίων, ώστε να αυξηθεί η συμμετοχή στην αύξηση. Επ' αυτού, πηγές της 
<ENAMEX TYPE='ORGANIZATION'>Εθνικής</ENAMEX> απαντούσαν ότι ούτως ή άλλως οι θεσμικοί εγγράφονται στις αυξήσεις 
μετοχικού κεφαλαίου την τελευταία ημέρα, ώστε να αποφύγουν την άτοκη δέσμευση 
των χρημάτων τους επί σειρά ημερών.</DOC>

