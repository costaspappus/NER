<DOC>Νέο ρεκόρ στο Χρηματιστήριο


ΝΕΟ ΙΣΤΟΡΙΚΟ ρεκόρ σημείωσε χθες ο γενικός δείκτης τιμών του <ENAMEX TYPE='ORGANIZATION'>ΧΑΑ</ENAMEX>, εν μέσω 
γενικευμένης αισιοδοξίας σχετικά με την περαιτέρω πορεία του. Συγκεκριμένα, το 
παραδοσιακό "βαρόμετρο" της <ENAMEX TYPE='ORGANIZATION'>Σοφοκλέους</ENAMEX> τερμάτισε τη χθεσινή συνεδρίαση στις 
1.740,10 μονάδες, σημειώνοντας άνοδο 23,76 μονάδων ή 1,38%. 

Το προηγούμενο ανώτατο ιστορικό του σημείο (κλείσιμο) ήταν οι 1.727,70 μονάδες 
και είχε σημειωθεί στις <TIMEX TYPE='DATE'>23.5.97</TIMEX>, ενώ περί το μέσον της συνεδρίασης της 9ης 
τρέχοντος ο γενικός δείκτης είχε διακυμανθεί έως και τις 1.785,66 μονάδες. 

Ο νεοεισαχθείς δείκτης FTSE/ASE, ο οποίος απαρτίζεται από 20 μετοχές υψηλής 
εμπορευσιμότητας και κεφαλαιοποίησης, έκλεισε στις 1.025,71 μονάδες, 
καταγράφοντας κέρδη 1,14%. Η αξία συναλλαγών ανήλθε σε 22,96 δισ. δρχ., επί 
6,55 εκατ. τεμαχίων μετοχών που άλλαξαν χέρια. 

Οπως επισημαίνουν έγκυρες χρηματιστηριακές πηγές, ηγήτωρ στην άνοδο τιμών που 
παρατηρήθηκε χθες ήταν ο κλάδος των βιομηχανικών εταιριών, ενώ ακολούθησε ο 
κλάδος των ασφαλιστικών εταιριών και των τραπεζών. Το επενδυτικό ενδιαφέρον 
ήταν διάχυτο και αφορούσε τοποθετήσεις εκ μέρους εγχώριων και αλλοδαπών 
επενδυτών σε μετοχές εταιριών υψηλής και μέσης κεφαλαιοποίησης. Και τούτο, ενώ 
έως τώρα επικεφαλής της κούρσας ανόδου ήταν οι μετοχές των τραπεζών. 

Τέλος, πρέπει να σημειωθεί και η συνέχιση της ανοδικής πορείας της μετοχής της 
<ENAMEX TYPE='ORGANIZATION'>Ελληνικής Εταιρίας Εμφιαλώσεως</ENAMEX>, υπό το "φως" πληροφοριών, οι οποίες δεν έχουν 
διαψευσθεί, περί επικείμενης συγχώνευσης της εταιρίας με "ομόσταυλή" της.</DOC> 


