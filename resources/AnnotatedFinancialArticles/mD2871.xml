<DOC>Συνδικαλιστικός βολονταρισμός


Η ΑΝΑΚΟΙΝΩΣΗ - τελεσίγραφο της <ENAMEX TYPE='ORGANIZATION'>ΓΣΕΕ</ENAMEX> προς την κυβέρνηση, ότι αν δεν λάβει 
υπόψη της τις θέσεις της για την κατάρτιση του Προϋπολογισμού <TIMEX TYPE='DATE'>1998</TIMEX> θα 
διαμορφωθεί πεδίο μετωπικής σύγκρουσης, με πρώτο σταθμό την 24ωρη 
πανελλαδική απεργία της <TIMEX TYPE='DATE'>23ης Οκτωβρίου</TIMEX> -τότε δηλαδή που ο κοινωνικός διάλογος 
θα βρίσκεται στο πιο κρίσιμο σημείο του- στοιχειοθετεί μια ορατή απειλή για την 
ομαλή εξέλιξη της οικονομικής δραστηριότητας, καθόσον εμπεριέχει μια κατ' αρχήν 
απόρριψη των κυβερνητικών σχεδίων για την εισοδηματική και δημοσιονομική 
πολιτική του <TIMEX TYPE='DATE'>1998</TIMEX>. 

ΛΑΜΒΑΝΟΜΕΝΟΥ υπόψη ότι η κυβέρνηση έχει ήδη προαναγγείλει αυξήσεις 
μισθών γύρω στο 4% (αρχή - τέλος έτους) για το <TIMEX TYPE='DATE'>1998</TIMEX>, είναι λογικό ότι σε μέσα 
επίπεδα οι αυξήσεις αυτές θα ανέλθουν σε 5,5% και μαζί με τις ωριμάσεις και τα 
διορθωτικά ποσά θα φθάσουν το 6,5%. Το ποσοστό αυτό είναι το ανώτατο όριο που 
έχει θέσει, εξάλλου, και το <ENAMEX TYPE='ORGANIZATION'>ΥΠΕΘΟ</ENAMEX>, με την υπόθεση πως ο ρυθμός ανάπτυξης της 
οικονομίας θα αυξηθεί σε 3,5%-4% ώστε και ο πληθωρισμός να μειωθεί και να 
υπάρξουν πραγματικές αυξήσεις μισθών. 

ΛΑΜΒΑΝΟΜΕΝΟΥ υπόψη ότι ο στόχος πληθωρισμού για το <TIMEX TYPE='DATE'>1998</TIMEX> είναι 3,7% (σε 
μέσα επίπεδα), αυτό σημαίνει ότι η μέση πραγματική αμοιβή του Ελληνα 
εργαζόμενου θα αυξηθεί κατά 2,7% το <TIMEX TYPE='DATE'>1998</TIMEX>, έναντι μόλις 0,9% αντίστοιχα του 
μέσου εργαζόμενου στην <ENAMEX TYPE='ORGANIZATION'>Ε.Ε.</ENAMEX> Με άλλα λόγια, συνεχίζεται με κάποια επιβράδυνση η 
σαφώς ταχύτερη της <ENAMEX TYPE='ORGANIZATION'>Ε.Ε.</ENAMEX> αύξηση των πραγματικών μισθών στη χώρα μας, τάση που 
επικράτησε την προηγούμενη τριετία <TIMEX TYPE='DATE'>1995-1997</TIMEX> (3,3% ετησίως στην <ENAMEX TYPE='LOCATION'>Ελλάδα</ENAMEX>, έναντι 
μόλις 0,8% στην <ENAMEX TYPE='ORGANIZATION'>Ε.Ε.</ENAMEX> το ίδιο διάστημα). 

ΕΙΝΑΙ, συνεπώς, παράλογη η απόρριψη από τη <ENAMEX TYPE='ORGANIZATION'>ΓΣΕΕ</ENAMEX> της εισοδηματικής πολιτικής, 
πολύ περισσότερο που και σε δημοσιονομικό επίπεδο έχουν προαναγγελθεί 
σημαντικά μέτρα περιορισμού της κοινωνικής ανισότητας (αύξηση αφορολογήτου 
ορίου, τιμαριθμοποίηση της φορολογικής κλίμακας, βελτίωση της σχέσης άμεσων 
/έμμεσων φόρων, σημαντική άντληση εσόδων από την καταπολέμηση της 
φοροδιαφυγής κ.λπ.). 

ΣΤΟ διαγραφόμενο πλαίσιο, ο νέος Προϋπολογισμός θα ελεγχθεί μάλλον για την 
εφικτότητα και την αποτελεσματικότητά του, παρά για τη συμβολή του στη 
διατήρηση της κοινωνικής συνοχής. Από την άποψη αυτή, η <ENAMEX TYPE='ORGANIZATION'>ΓΣΕΕ</ENAMEX> οφείλει να είναι 
περισσότερο συναινετική και συνεργάσιμη και να μην προστρέχει σε εύκολες 
επιδείξεις πυγμής και εκβιασμούς δίχως ουσιαστικό αντικείμενο.
</DOC>
