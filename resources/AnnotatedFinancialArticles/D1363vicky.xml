<DOC>ΜΕΤΑ ΤΟ "ΦΡΑΓΜΑ" ΤΩΝ 1.500 ΜΟΝΑΔΩΝ 


Νέα ρεκόρ κυνηγά η <ENAMEX TYPE='ORGANIZATION'>Σοφοκλέους</ENAMEX>...

ΠΑΡΕΛΘΟΝ είναι πλέον, από χθες, για τη "<ENAMEX TYPE='ORGANIZATION'>Σοφοκλέους</ENAMEX>" το φερόμενο ως 
"ψυχολογικό φράγμα" των 1.500 μονάδων, καθώς ο Γενικός Δείκτης Τιμών έκλεισε 
στις 1.518,42 μονάδες, καταγράφοντας σημαντικά κέρδη, της τάξης του 2,25%, 
έπειτα από συναλλαγές ύψους 22,1 δισ. δρχ. 

Οπως αναφέρουν έγκυρες πηγές, το χρηματιστηριακό κλίμα ενισχύει θετικά, αφενός, 
η αναμενόμενη υποχώρηση του πληθωρισμού τον <TIMEX TYPE='DATE'>Απρίλιο</TIMEX> στο επίπεδο του 5,8% - 
5,7% (αν και το επίπεδο του 5,9% θα εθεωρείτο απογοητευτικό) και αφετέρου η 
ακολουθούμενη συναλλαγματική πολιτική, με την αποδυνάμωση της πολιτικής της 
"σκληρής δραχμής". 

Ταυτόχρονα, η ισχυροποίηση του δολαρίου καθιστά το <ENAMEX TYPE='ORGANIZATION'>ΧΑΑ</ENAMEX> ελκυστικότερο σε 
αλλοδαπά επενδυτικά κεφάλαια, τα οποία εσχάτως κάνουν αισθητή την παρουσία 
τους στην αγορά. Ακόμη, η αντίστοιχα σαφής βελτίωση των αποτελεσμάτων σειράς 
εισηγμένων επιχειρήσεων επενεργεί θετικά στην ψυχολογία της <ENAMEX TYPE='ORGANIZATION'>Σοφοκλέους</ENAMEX>. 

Οπως επισημαίνουν οι ίδιες πηγές, η στροφή του επενδυτικού κοινού σε μετοχές 
τραπεζών και εταιριών υψηλής κεφαλαιοποίησης με εμπορευσιμότητα, καταδεικνύει 
την "ενηλικίωση" της αγοράς και ενισχύει το κλίμα εμπιστοσύνης προς αυτήν. 

Σημειώνεται ότι το Γενικό Δείκτη Τιμών χωρίζει πλέον απόσταση 165,88 μονάδων 
από το ιστορικό ρεκόρ των 1.684,31 μονάδων, της <TIMEX TYPE='DATE'>5.7.90</TIMEX>. 

Και τούτο ενώ τόσο σε μακροοικονομικό επίπεδο, όσο και σε ό,τι αφορά την πορεία 
των αποτελεσμάτων των εισηγμένων επιχειρήσεων, το <TIMEX TYPE='DATE'>1997</TIMEX> η συνθήκη εμφανίζεται 
σαφώς θετικότερη έναντι των όσων συνέβαιναν προ επταετίας.</DOC>

