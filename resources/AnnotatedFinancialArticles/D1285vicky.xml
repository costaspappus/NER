<DOC>αναμένει το "δια ταύτα"...


Ρεπορτάζ: <ENAMEX TYPE='PERSON'>Δ. Σπυρόπουλος</ENAMEX> 

ΟΠΟΙΑΔΗΠΟΤΕ κίνηση, από οποιονδήποτε και αν προέρχεται, εφόσον συμβάλλει 
στη διαλεύκανση θέσεων και αρχών ή στην ενίσχυσή τους είναι σαφώς προς το 
συμφέρον της οικονομίας. Το σχόλιο αποτελεί συγκερασμό των απόψεων που 
διατυπώνουν οικονομικοί παράγοντες μετά τα πρόσφατα γεγονότα στο χώρο της 
<ENAMEX TYPE='ORGANIZATION'>Νέας Δημοκρατίας</ENAMEX> και τις εξ αντανακλάσεως επιπτώσεις στο χώρο του <ENAMEX TYPE='ORGANIZATION'>ΠΑΣΟΚ</ENAMEX>. 

Ο κυβερνητικός σχηματισμός φαίνεται να κερδίζει, σε πρώτη φάση, η χρονική 
διάρκεια της οποίας όμως δεν μπορεί να υπολογισθεί, αφού άλλωστε είναι 
αδιευκρίνιστες και οι εφεξής κινήσεις των διαγραφέντων από τη <ENAMEX TYPE='ORGANIZATION'>Νέα Δημοκρατία</ENAMEX>. 
Είναι, δηλαδή, αβέβαιο εάν οι κ. <ENAMEX TYPE='PERSON'>Στ. Μάνος</ENAMEX> και <ENAMEX TYPE='PERSON'>Γ. Σουφλιάς</ENAMEX>, συνεπικουρούμενοι 
από τον κ. <ENAMEX TYPE='PERSON'>Β. Κοντογιαννόπουλο</ENAMEX>, θα ακολουθήσουν κοινή πολιτική που θα οδηγήσει 
σε κεντροδεξιά παράταξη ή αν θα ακολουθήσει ανεξάρτητη πορεία εις έκαστος εξ 
αυτών. Το γεγονός της, μεταξύ των δύο πρώτων, διατήρησης ανοικτής γραμμής 
επικοινωνίας ούτε ενισχύει, αλλά ούτε αποκλείει κάθε πρόβλεψη. Σημειώνεται, 
πάντως, ότι η πλευρά Σουφλιά προβάλλει την έννοια της "παράταξης" και όχι του 
"κόμματος", που στην πολιτική σημειολογία σημαίνει αρκετά. 

Τόσο όμως ο κ. <ENAMEX TYPE='PERSON'>Σουφλιάς</ENAMEX> όσο και ο κ. <ENAMEX TYPE='PERSON'>Μάνος</ENAMEX>, δεν φαίνεται να υιοθετούν την άποψη 
όσων πρεσβεύουν "το γοργόν και χάριν έχει" και προσχωρούν στην άποψη "σπεύδε 
βραδέως". Κύκλοι προσκείμενοι σε διαγραφέντα από το κόμμα παράγοντα δεν 
παρέλειπαν, πάντως, να τονίσουν ότι η πιθανή κοινή επανεμφάνιση στο πολιτικό 
σκηνικό της χώρας των κ. <ENAMEX TYPE='PERSON'>Σουφλιά</ENAMEX> και <ENAMEX TYPE='PERSON'>Μάνου</ENAMEX> δεν σημαίνει ότι θα αναβιώσει και το 
σχήμα που είχε δημιουργηθεί προ του συνεδρίου της <ENAMEX TYPE='ORGANIZATION'>Ν.Δ.</ENAMEX>, με τη συμμετοχή και της 
κ. <ENAMEX TYPE='PERSON'>Ντόρας Μπακογιάννη</ENAMEX> ή, πολύ περισσότερο, του ίδιου του κ. <ENAMEX TYPE='PERSON'>Κ. Μητσοτάκη</ENAMEX>. 
Πάντως, τουλάχιστον μέχρις ότου διαμορφωθεί το οποιοδήποτε νέο σκηνικό, στο 
<ENAMEX TYPE='ORGANIZATION'>ΠΑΣΟΚ</ENAMEX> πιστεύουν ότι τώρα έχει "ευνοηθεί" η θέση τους, σε σημείο μάλιστα που οι 
επικοινωνιολόγοι τους να ισχυρίζονται: "Κερδίσαμε ό,τι χάσαμε με την τροπολογία 
για τις <ENAMEX TYPE='ORGANIZATION'>ΔΕΚΟ</ENAMEX>". 

Αξίζει να σημειωθεί, πάντως, επ' αυτού ότι ενώ το πολιτικό βάρος της τροπολογίας 
το σήκωσαν μέχρι την ψήφισή της ο πρωθυπουργός <ENAMEX TYPE='PERSON'>Κ. Σημίτης</ENAMEX> και από τους 
υπουργούς μόνον ο <ENAMEX TYPE='PERSON'>Γ. Παπαντωνίου</ENAMEX> και λίγο αργότερα ο κ. <ENAMEX TYPE='PERSON'>Ευάγ. Γιαννόπουλος</ENAMEX>, 
τώρα εμφανίζονται πολύ περισσότεροι ως συμμέτοχοι. Το ζητούμενο, από τους 
οικονομικούς παράγοντες, είναι εάν τώρα ο φαινομενικά αρραγής (λόγω του φόβου 
διαγραφών και εκεί) δεσμός μεταξύ κυβερνώντος κόμματος και κυβέρνησης θα έχει 
πρακτικό αποτέλεσμα στην υλοποίηση της οικονομικής πολιτικής. Με μια 
αντιπολίτευση διχασμένη (μια και εντός των κόλπων της υπάρχει ακόμη αρκετό 
απόθεμα διαφωνούντων) και, πάντως, πλαγιοκοπούμενη, η κυβέρνηση -κατά τους 
οικονομικούς παράγοντες- πρέπει να αγνοήσει το πολιτικό κόστος και να εφαρμόσει 
τα αυτονόητα, αυτά δηλαδή που, μέσω του Προϋπολογισμού, υποστηρίζει ότι 
πρεσβεύει.</DOC>

