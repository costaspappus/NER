<DOC>Τελειώνει η "προστασία" των μισθώσεων κατοικιών


ΛΗΓΕΙ σήμερα και τυπικά το προστατευτικό καθεστώς των μισθώσεων κατοικιών, 
το οποίο ουσιαστικά έχει λήξει από τον περασμένο <TIMEX TYPE='DATE'>Ιούλιο</TIMEX>, οπότε τα ενοίκια 
κατοικιών είχαν μπει στην τροχιά της πλήρους απελευθέρωσης. 

Συγκεκριμένα από σήμερα <TIMEX TYPE='DATE'>1 Ιουλίου</TIMEX>, θα αρχίσουν να γίνονται εκτελεστές οι 
εξωστικές αγωγές που είχαν αποφασισθεί δικαστικώς για μισθώσεις που 
συμπλήρωσαν 4ετία και για τις οποίες, από πλευράς ιδιοκτήτη, δεν εκδηλώθηκε 
πρόθεση ανανέωσης του συμβολαίου. 

Το προστατευτικό καθεστώς των μισθώσεων αυτών έχει λήξει από τον <TIMEX TYPE='DATE'>Ιούλιο του 
1996</TIMEX>. Σύμφωνα όμως με τον νόμο, οι ιδιοκτήτες δεν μπορούσαν να καταθέσουν 
αγωγή έξωσης πριν από την <TIMEX TYPE='DATE'>1η Ιανουαρίου 1997</TIMEX>, ενώ η εφαρμογή της δικαστικής 
απόφασης προβλέποταν να αρχίσει ανά εξάμηνο μετά από την έκδοση της απόφασης, 
δηλαδή από <TIMEX TYPE='DATE'>1 Ιουλίου 1997</TIMEX>. 

Υπενθυμίζεται, εξάλλου, ότι από τις <TIMEX TYPE='DATE'>31 Αυγούστου 1997</TIMEX> θα λήγει κάθε μίσθωση 
επαγγελματικής στέγης που συμπλήρωσε ή θα συμπληρώσει 12ετία. Από <TIMEX TYPE='DATE'>1ης 
Σεπτεμβρίου 1997</TIMEX> οι ιδιοκτήτες μπορούν να ζητήσουν αποχώρηση των ενοικιαστών, 
υπό την προϋπόθεση ότι οι τελευταίοι βρίσκονται στο ακίνητο επί 12 χρόνια και 
αφού αποζημιωθούν με 12 μισθώματα. 

Η ενεργοποίηση, από σήμερα των εξωστικών αγωγών για μισθώσεις κατοικιών, 
δημιουργεί -όπως είναι επόμενο- τριβές ανάμεσα σε μισθωτές και εκμισθωτές, 
πιστεύεται όμως ότι δεν πρόκειται να προκαλέσει ιδιαίτερα προβλήματα στο χώρο 
της ενοικιαζόμενης κατοικίας.</DOC>

