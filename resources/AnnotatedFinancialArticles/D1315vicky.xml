<DOC>ΘΕΜΑ ΕΥΕΛΙΞΙΑΣ ΩΡΑΡΙΟΥ ΣΤΟ ΔΗΜΟΣΙΟ ΕΘΕΣΕ Ο ΥΠΟΥΡΓΟΣ ΔΗΜ. 
ΔΙΟΙΚΗΣΗΣ 


Νέο βήμα στα εργασιακά

Η ΚΥΒΕΡΝΗΣΗ φέρεται αποφασισμένη να προχωρήσει με ταχείς ρυθμούς σε 
αλλαγές στις εργασιακές σχέσεις στον δημόσιο τομέα, ανοίγοντας νέα "μέτωπα". Ο 
υπουργός Εσωτερικών, Δημόσιας Διοίκησης και Αποκέντρωσης <ENAMEX TYPE='PERSON'>Αλ. Παπαδόπουλος</ENAMEX> 
έθεσε χθες, εμμέσως πλην σαφώς, θέμα ευελιξίας ωραρίου. Μίλησε για ισορροπία 
ανάμεσα στο ευέλικτο ωράριο απασχόλησης, τη μερική απασχόληση και την 
"πραγματική" απασχόληση, προκαλώντας την αντίδραση της <ENAMEX TYPE='ORGANIZATION'>ΑΔΕΔΥ</ENAMEX>. 

Εξάλλου, σήμερα, οι εργασιακές σχέσεις αλλά και γενικότερα ο εκσυγχρονισμός των 
δημοσίων επιχειρήσεων και οργανισμών συζητούνται σε κυβερνητική σύσκεψη υπό 
τον πρωθυπουργό <ENAMEX TYPE='PERSON'>Κ. Σημίτη</ENAMEX> και με τη συμμετοχή του υπουργού Εθνικής Οικονομίας 
και Οικονομικών <ENAMEX TYPE='PERSON'>Γ. Παπαντωνίου</ENAMEX>, του υπουργού Μεταφορών <ENAMEX TYPE='PERSON'>T. Μαντέλη</ENAMEX>, του 
υπουργού Εργασίας <ENAMEX TYPE='PERSON'>Μιλτ. Παπαϊωάννου</ENAMEX> και του υφυπουργού Εργασίας <ENAMEX TYPE='PERSON'>Χρ. 
Πρωτόπαπα</ENAMEX>. 

Κυβερνητικό στέλεχος τόνιζε ότι η <ENAMEX TYPE='ORGANIZATION'>Ολυμπιακή Αεροπορία</ENAMEX> θα αποτελέσει την πρώτη 
επιχείρηση όπου θα εφαρμοστεί ο νόμος για τις εργασιακές σχέσεις στις <ENAMEX TYPE='ORGANIZATION'>ΔΕΚΟ</ENAMEX>. 
Γενικώς, πάντως, το <ENAMEX TYPE='ORGANIZATION'>υπουργείο Εθνικής Οικονομίας</ENAMEX> θεωρεί ότι τα επιχειρησιακά 
σχέδια των <ENAMEX TYPE='ORGANIZATION'>ΔΕΚΟ</ENAMEX> θα αποτελέσουν τη βάση για οποιεσδήποτε αλλαγές, τόσο στο 
εργασιακό όσο και στο οργανωτικό επίπεδο. 

Μέσω των σχεδίων αυτών θα επιδιωχθεί η προσαρμογή των εργασιακών σχέσεων και 
των μισθολογικών αμοιβών στην πραγματική οικονομική κατάσταση των <ENAMEX TYPE='ORGANIZATION'>ΔΕΚΟ</ENAMEX>. Η 
κυβέρνηση θα ζητήσει την επίσπευση υποβολής επιχειρησιακών σχεδίων από τις 
<ENAMEX TYPE='ORGANIZATION'>ΔΕΚΟ</ENAMEX>, οι οποίες έχουν καθυστερήσει (κάποιες τα έχουν υποβάλει), ώστε να 
δρομολογηθούν οι παρεμβάσεις. Σημειώνεται ότι η κυβέρνηση θα θέσει θέμα γενικής 
παρέμβασης στις <ENAMEX TYPE='ORGANIZATION'>ΔΕΚΟ</ENAMEX> - η οποία δεν θα αφορά μόνον τους εργαζόμενους αλλά και 
τον οργανωτικό ή διοικητικό τομέα. 

Και αυτό, όπως τονίζεται, διότι για τα ελλείμματα των <ENAMEX TYPE='ORGANIZATION'>ΔΕΚΟ</ENAMEX> δεν ευθύνονται μόνον 
οι εργαζόμενοι, αλλά και οι πρακτικές που ακολουθήθηκαν τα τελευταία χρόνια από 
τις διοικήσεις τους.</DOC>

