<DOC>Σε αναμονή "εφαρμογής" των προτάσεων Σπράου


Η ΠΑΡΑΙΝΕΣΗ του πρωθυπουργού <ENAMEX TYPE='PERSON'>Κ. Σημίτη</ENAMEX> προς τους οικονομικούς υπουργούς 
να μελετήσουν τις προτάσεις για την οικονομία, που διατυπώνονται στην έκθεση του 
καθηγητή κ. <ENAMEX TYPE='PERSON'>Σπράου</ENAMEX>, προκάλεσε συζητήσεις και στην επιχειρηματική αγορά. 

Και οι εκτιμήσεις που επικράτησαν από τις συζητήσεις αυτές (μεταξύ κορυφαίων 
εκπροσώπων των παραγωγικών τάξεων) τόσο για την πρωτοβουλία του 
πρωθυπουργού όσο και για την ασάφεια που περιέβαλε τελικά την κυβερνητική 
αντίδραση στην επίμαχη πρόταση για την παρακράτηση του 10% των κερδών των 
επιχειρήσεων καταλήγουν στο γενικό συμπέρασμα, ότι η κυβέρνηση αναζητεί 
μάλλον και μέτρα για την οικονομική πολιτική που να ικανοποιούν όλες τις πλευρές 
του κόμματος και κυρίως εκείνες που επιμένουν στο ότι πρέπει να δοθεί έμφαση στο 
κοινωνικό και ιδίως στο σοσιαλιστικό πρόσωπο του <ENAMEX TYPE='ORGANIZATION'>'>ΠΑΣΟΚ</ENAMEX>. Υποστηρίζεται 
συγκεκριμένα ότι ενώ η κυβέρνηση και ο ίδιος ο πρωθυπουργός αντιλαμβάνονται 
αναμφίβολα πως η επιβολή μιας νέας εισφοράς στα κέρδη θα δημιουργήσει 
περισσότερα προβλήματα σε σχέση με τα οφέλη, σκέπτονται παράλληλα ίσως και το 
ενδεχόμενο να αποτελέσει, μια παρέμβαση της μορφής αυτής, την καλύτερη 
απάντηση στις επικρίσεις για τη δήθεν "δεξιόστροφη και φιλελεύθερη" πολιτική. 

Ανεξάρτητα πάντως από τις εκτιμήσεις που γίνονται, στην αγορά επικρατεί και η 
αίσθηση ότι η κατ' αρχήν προσπάθεια της κυβέρνησης είναι να μην επηρεάσουν την 
οικονομική πολιτική οι απόψεις και οι προτάσεις του κ. <ENAMEX TYPE='PERSON'>Σπράου</ENAMEX> και αν είναι δυνατόν 
να αποφευχθούν οι εντυπώσεις, ότι η έκθεση του συμβούλου του πρωθυπουργού 
παρεμβάλλεται μεταξύ των κατευθύνσεων που δίνει στην οικονομική πολιτική ο 
υπουργός Εθνικής Οικονομίας και Οικονομικών <ENAMEX TYPE='PERSON'>Γ. Παπαντωνίου</ENAMEX>. 

Αυτή όμως η δεύτερη προσπάθεια (για τις παρεμβολές του κ. <ENAMEX TYPE='PERSON'>Σπράου</ENAMEX>) όμως είναι 
μάλλον καταδικασμένη να αποτύχει μετά την παρέμβαση της υπουργού Ανάπτυξης 
<ENAMEX TYPE='PERSON'>Β. Παπανδρέου</ENAMEX>, η οποία υιοθέτησε ανοικτά την άποψη συγκέντρωσης μέρους των 
κερδών των επιχειρήσεων για τη δημιουργία ταμείου επιδότησης μέτρων κατά της 
ανεργίας, και η οποία απέσπασε την ομόφωνη απόφαση της Κ. Ε. του <ENAMEX TYPE='ORGANIZATION'>'>ΠΑΣΟΚ</ENAMEX>.</DOC>

