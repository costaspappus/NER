<DOC>ΑΓΡΟΤΙΚΟΙ ΣΥΝΕΤΑΙΡΙΣΜΟΙ 


Προσπάθεια για νέα αρχή

ΠΡΟΣΠΑΘΕΙΑ για κατά το δυνατόν μετατροπή των αγροτικών συνεταιριστικών 
οργανώσεων σε επιχειρηματικές ομάδες καταβάλλεται, μέσω του προσχεδίου νόμου, 
που έδωσε στη δημοσιότητα ο υπουργός Γεωργίας <ENAMEX TYPE='PERSON'>Στέφανος Τζουμάκας</ENAMEX>, μετά από 
συνεργασία με όλους τους ενδιαφερόμενους φορείς. Το προσχέδιο επιχειρεί ακριβώς 
να συγκεράσει όλες τις απόψεις και τις τάσεις που καταγράφηκαν στην κατεύθυνση 
της μετατροπής των συνεταιρισμών σε αυτόνομα οικονομικά κύτταρα, με χαρακτήρα 
ιδιωτικών επιχειρήσεων. 

Είναι προφανές στις διατάξεις που δημοσιεύθηκαν, ότι το <ENAMEX TYPE='ORGANIZATION'>υπουργείο Γεωργίας</ENAMEX> 
προσπαθεί να ελαχιστοποιήσει τις πιθανότητες δημιουργίας νέων ανοιγμάτων στους 
συνεταιρισμούς και για το λόγο αυτό διατηρεί το δικαίωμα και τη δυνατότητα 
άμεσης παρέμβασης σε περιόδους κρίσης. 

Στο μεταξύ, η κυβέρνηση ανακοίνωσε τη συγκρότηση ειδικού κλιμακίου με 
επικεφαλής τον <ENAMEX TYPE='PERSON'>Στέφανο Τζουμάκα</ENAMEX>. Το κλιμάκιο, την ερχόμενη Πέμπτη, πρόκειται 
να συναντηθεί με εκπροσώπους των υπό κινητοποίηση αγροτών.</DOC> 

