<DOC>Σε αναμονή "καλών νέων"


ΣΕ ΜΙΑ ΠΕΡΙΟΔΟ που η οικονομία χρειαζόταν έναν αδιαμφισβήτητα καλό οιωνό 
(εν μέσω απεργιακών κινητοποιήσεων, αντιδράσεων για τις κυβερνητικές επιλογές 
στην οικονομία, υψηλών επιτοκίων, πιέσεων για αποκρατικοποιήσεις κ.λπ. κ.λπ.), 
αυτός ήλθε από το μέτωπο του πληθωρισμού. 

ΕΙΤΕ ΜΕΣΩ των χθεσινών στοιχείων της <ENAMEX TYPE='ORGANIZATION'>Τραπέζης της Ελλάδος</ENAMEX> για την επίτευξη 
των αντιπληθωριστικών στόχων της νομισματικής πολιτικής του <TIMEX TYPE='DATE'>1997</TIMEX> (προσφορά 
χρήματος, ρευστότητα), είτε μέσω των προβλέψεων για διατήρηση (τουλάχιστον στο 
άμεσο μέλλον) της τιμής του πετρελαίου σε χαμηλά επίπεδα (15-16 δολάρια το 
βαρέλι, έναντι προβλέψεων της κυβερνήσεως για μέση τιμή <TIMEX TYPE='DATE'>1998</TIMEX> στα 18,2 δολάρια), 
είτε, ακόμη, μέσω της "ημερομηνίας λήξεως" που τοποθετούν περί την άνοιξη οι 
επαίοντες σχετικά με τις πιέσεις στη δραχμή, οι εκτιμήσεις για την πορεία του 
τιμάριθμου εφέτος είναι ευνοϊκές. Και μάλιστα, δίχως το "άγχος" να επιτευχθεί 
οπωσδήποτε το συγκεκριμένο κριτήριο για την <ENAMEX TYPE='ORGANIZATION'>ΟΝΕ</ENAMEX> μέσα στο <TIMEX TYPE='DATE'>1998</TIMEX>, αφού τούτο 
προβλέπεται να συμβεί στις αρχές του <TIMEX TYPE='DATE'>1999</TIMEX>. 

ΑΥΤΟ ΤΟ "ΟΠΛΟ", του "απτού" αποτελέσματος, οφείλει να επιστρατεύσει -μεταξύ 
άλλων- η κυβέρνηση, προκειμένου να καταδείξει ότι εξίσου "απτοί", και επιτεύξιμοι, 
είναι και οι στόχοι για την <ENAMEX TYPE='ORGANIZATION'>ΟΝΕ</ENAMEX> καθώς και να προβάλει τα θετικά αποτελέσματα των 
όποιων "θυσιών" έγιναν στη διάρκεια του Προγράμματος Σύγκλισης. Πώς; 

ΑΠΛΩΣ, καταδεικνύοντας ότι, στο μακροοικονομικό πεδίο, οι επιμέρους δείκτες και 
τα μεγέθη λειτουργούν ως "συγκοινωνούντα δοχεία". 

ΑΠΟ ΤΗΝ έννοια αυτήν, ο προβληματισμός που έχει αναπτυχθεί τις τελευταίες 
ημέρες γύρω από τις περιττές δαπάνες στις <ENAMEX TYPE='ORGANIZATION'>ΔΕΚΟ</ENAMEX>, την ανάγκη για 
αποτελεσματικότερες και έγκαιρες μετοχοποιήσεις ή την ένταση των προσπαθειών 
για την είσπραξη φοροεσόδων, θα πρέπει να φέρει και άλλα "καλά νέα".
</DOC>
