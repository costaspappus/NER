<DOC>Παλιά συνθήματα, ...τρεις Πρωτομαγιές, λίγος κόσμος


Του <ENAMEX TYPE='PERSON'>Αμβρ. Σανταμούρη</ENAMEX> 

"ΑΝΑΠΤΥΞΗ - απασχόληση - προστασία κοινωνικών δικαιωμάτων - αναδιανομή 
πλούτου". Σ' αυτό το τετράπτυχο μπορεί να συνοψισθεί η βούληση των συνδικάτων 
ενόψει του κοινωνικού διαλόγου, με αφορμή την Εργατική Πρωτομαγιά, ανεξάρτητα 
από τον χθεσινό "πολυμερή" εορτασμό της στην <ENAMEX TYPE='LOCATION'>Αθήνα</ENAMEX>. 

Ωστόσο, η χθεσινή εικόνα είναι ενδεικτική της καμπής στην οποία εισέρχονται οι 
οργανώσεις των εργαζομένων και οι κομματικοί μηχανισμοί που κυρίως τις 
απαρτίζουν. Η οργανωτική συνοχή των συνδικάτων δεν απειλείται, επί του παρόντος, 
αλλά οι τρεις ισχνές συγκεντρώσεις στην <ENAMEX TYPE='LOCATION'>Αθήνα</ENAMEX> καθιστούν αισθητή μια λειτουργική 
δυσπραγία, που ίσως γίνει αντιληπτή από τις αρχές <TIMEX TYPE='DATE'>Μαόου</TIMEX>. 

Η δυσπραγία αυτή συναρτάται, κυρίως, με τη βούληση παραγόντων εκτός 
συνδικάτων, σχετικά με την ποιότητα και το μέγεθος του πολιτικού ρόλου που αυτά 
πρέπει να έχουν. Ενδεικτική είναι η αγωνία για το μέλλον των εργαζομένων και για 
την τύχη των συνδικάτων που επέδειξαν παράγοντες οι οποίοι πάντοτε βάλλουν 
εναντίον τους. 

Μεγάλο μέρος του Τύπου, προς επίρρωσι του "διχασμού στα συνδικάτα", προέβαλε 
δυσανάλογα τη συγκέντρωση της εξωκοινοβουλευτικής αριστεράς, την οποία -έως 
τώρα αναγνώριζε απλώς και περίπου ως "φωλιά τρομοκρατίας". Εντούτοις, πεδίο 
σκληρής κριτικής στα συνδικάτα υπάρχει πάντοτε, όπως υπάρχει πεδίο και για 
"ασκήσεις ενότητας" των συνδικάτων. Εάν στην <ENAMEX TYPE='LOCATION'>Αθήνα</ENAMEX> η Πρωτομαγιά γιορτάσθηκε 
χωριστά ύστερα από εννέα χρόνια, στον <ENAMEX TYPE='LOCATION'>Πειραιά</ENAMEX> και τη <ENAMEX TYPE='LOCATION'>Θεσσαλονίκη</ENAMEX> γιορτάσθηκε 
ενωτικά, όπως και στο <ENAMEX TYPE='LOCATION'>Παρίσι</ENAMEX>, ύστερα από δέκα χρόνια.</DOC>

