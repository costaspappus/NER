<DOC>Απεργία με ...ουρά στις συγκοινωνίες


Ρεπορτάζ: <ENAMEX TYPE='PERSON'>Αμβρ. Σανταμούρης</ENAMEX> 

ΑΚΙΝΗΤΟΠΟΙΗΜΕΝΑ παραμένουν σήμερα όλα τα μέσα των αστικών 
συγκοινωνιών της <ENAMEX TYPE='LOCATION'>Αθήνας</ENAMEX> (μπλε και πράσινα λεωφορεία, τρόλεϊ και ηλεκτρικός 
σιδηρόδρομος). Από χθες τα μεσάνυχτα, εξελίσσεται η πανελλαδική 24ωρη απεργία 
και στις υπόλοιπες επιχειρήσεις Κοινής Ωφέλειας, ενώ ο υπουργός Εθνικής 
Οικονομίας επαναδιατυπώνει την επίμαχη τροπολογία για τους Γενικούς 
Κανονισμούς Προσωπικού (ΓΚΠ). Παρά την αναμενόμενη επικύρωση της 
τροπολογίας από τη <ENAMEX TYPE='ORGANIZATION'>Βουλή</ENAMEX> οι κινητοποιήσεις θα έχουν "ουρά" σε επιχειρήσεις όπως 
ο <ENAMEX TYPE='ORGANIZATION'>ΟΑΣΑ</ENAMEX> και η <ENAMEX TYPE='ORGANIZATION'>Ολυμπιακή</ENAMEX>. 

Ειδικά στον φορέα των αστικών συγκοινωνιών οι εργαζόμενοι θα πραγματοποιούν 
και στάσεις εργασίας από αύριο έως και την Παρασκευή 5-9 π.μ. και 10μ.μ.-1 π.μ. με 
στόχο την ακύρωση της κυβερνητικής πολιτικής στην πράξη. Η <ENAMEX TYPE='ORGANIZATION'>ΓΣΕΕ</ENAMEX> τάσσεται 
αναφανδόν εναντίον του περιεχομένου της τροπολογίας και κάνει λόγο για 
"αυθαίρετες, αδιέξοδες επιλογές" και για "αντιδημοκρατικό ολίσθημα" του κ. 
<ENAMEX TYPE='PERSON'>Παπαντωνίου</ENAMEX>. 

Ο ίδιος ήταν κατηγορηματικός, χθες, παρά τις εμφανείς αντιδράσεις στους κόλπους 
της κυβέρνησης και του <ENAMEX TYPE='ORGANIZATION'>ΠΑΣΟΚ</ENAMEX>: "Η κυβέρνηση είναι μία και η τροπολογία είναι 
θέση του πρωθυπουργού και της κυβέρνησης". Υπέρ των απόψεων <ENAMEX TYPE='PERSON'>Παπαντωνίου</ENAMEX> 
καταγράφονται και οι θέσεις της <ENAMEX TYPE='ORGANIZATION'>Ν.Δ.</ENAMEX> στη <ENAMEX TYPE='ORGANIZATION'>Βουλή</ENAMEX>.</DOC>

