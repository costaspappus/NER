<DOC>ΠΡΟΫΠΟΛΟΓΙΣΜΟΣ 


"Πονοκέφαλος" η υπέρβαση των δαπανών κατά 150 δισ.

ΤΑ ΔΗΜΟΣΙΟΝΟΜΙΚΑ από πλευράς δαπανών απασχολούν το οικονομικό 
επιτελείο της κυβέρνησης, ενόψει της κατάρτισης του νέου Κρατικού 
Προϋπολογισμού του <TIMEX TYPE='DATE'>1998</TIMEX>. Η ανησυχία επικεντρώνεται στην "προικοδότηση" του 
παλαιού προς τον νέο Προϋπολογισμό με μια υπέρβαση των δαπανών της τάξης των 
150 δισ. δρχ. και μια υστέρηση εσόδων περίπου στα 150 δισ. δρχ. 

Στη χθεσινή, δεύτερη κατά σειρά, συνάντηση του πρωθυπουργού <ENAMEX TYPE='PERSON'>Κ. Σημίτη</ENAMEX> με τον 
υφυπουργό Οικονομικών <ENAMEX TYPE='PERSON'>Ν. Χριστοδουλάκη</ENAMEX> εξετάσθηκε το ενδεχόμενο της αύξησης 
του κρατικού δανεισμού, ο οποίος όμως καθίσταται ασύμφορος λόγω της αύξησης 
των επιτοκίων και της απροθυμίας των τραπεζών να αποδεχθούν τα μειωμένα 
επιτόκια που καθορίζει το <ENAMEX TYPE='ORGANIZATION'>Γενικό Λογιστήριο του Κράτους</ENAMEX>. 

Να σημειωθεί ότι η κατάρτιση του Προϋπολογισμού του <TIMEX TYPE='DATE'>1998</TIMEX> κινείται στο αυστηρό 
πλαίσιο του Προγράμματος Σύγκλισης της οικονομίας, με τη δραστική περικοπή των 
δαπανών των υπουργείων και συγκράτησή τους στα ίδια επίπεδα με αυτά του <TIMEX TYPE='DATE'>1997</TIMEX> 
και με εξαίρεση τη μισθοδοσία. Μετά τη συνάντηση, που διήρκεσε μιάμιση ώρα, ο κ. 
<ENAMEX TYPE='PERSON'>Χριστοδουλάκης</ENAMEX> περιορίστηκε να δηλώσει ότι ενημέρωσε τον πρωθυπουργό για 
σειρά θεμάτων του υπουργείου του.</DOC> 


