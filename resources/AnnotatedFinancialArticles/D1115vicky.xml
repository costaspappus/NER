<DOC>ΜΕ ΤΗΝ ΟΙΚΟΝΟΜΙΚΗ ΠΟΛΙΤΙΚΗ 1998 


"Σφικτά" εισοδήματα και δαπάνες

ΤΟ γενικό πλαίσιο της οικονομικής πολιτικής 1998, όπως αυτή θα προσδιορίζεται 
στις λεπτομέρειές της στον Κρατικό Προϋπολογισμό του επομένου έτους, χαράχθηκε 
στη χθεσινή ευρεία σύσκεψη του οικονομικού επιτελείου της κυβέρνησης υπό την 
προεδρία του πρωθυπουργού <ENAMEX TYPE='PERSON'>Κ. Σημίτη</ENAMEX>. Ειδικότερα, αποφασίστηκε να εφαρμοστεί, 
κατά το επόμενο έτος, περιοριστική εισοδηματική πολιτική με χορήγηση αυξήσεων 
4%, περιορισμό των δαπανών στο 6% και συγκράτηση των τιμολογίων των <ENAMEX TYPE='ORGANIZATION'>ΔΕΚΟ</ENAMEX> 
κάτω από τα προβλεπόμενα για το <TIMEX TYPE='DATE'>1998</TIMEX> επίπεδα του πληθωρισμού. Εξάλλου, στους 
στόχους της δημοσιονομικής εξυγίανσης θα κινηθεί και η φορολογική πολιτική, με 
την επιβολή πρόσθετων φόρων ύψους 200-250 δισ. δρχ. 

Οι γενικοί άξονες της οικονομικής πολιτικής 1998 είναι: 
* 1. Αμετακίνητος στόχος είναι η έγκαιρη ένταξη της χώρας στην <ENAMEX TYPE='ORGANIZATION'>Οικονομική και 
Νομισματική Ενωση</ENAMEX>. Για την υλοποίησή του, απαραίτητες προϋποθέσεις είναι η 
μείωση του πληθωρισμού κάτω από το 3% και του ελλείμματος στο 2,4%, με την 
ταυτόχρονη επιτάχυνση της αναπτυξιακής προσπάθειας. 
* 2. Το 1998, το Ακαθάριστο Εγχώριο Προϊόν αναμένεται να αυξηθεί με ρυθμό 
3,7%. 
* 3. Το Πρόγραμμα Δημοσίων Επενδύσεων θα αυξηθεί κατά 20%, έτσι ώστε να 
προχωρήσει η υλοποίηση των έργων που συγχρηματοδοτούνται από το ΚΠΣ και από 
εθνικούς πόρους, ενώ οι ιδιωτικές επενδύσεις θα αυξηθούν κατά 11%. 
* 4. Για το <TIMEX TYPE='DATE'>1998</TIMEX>, η απορρόφηση των κοινοτικών πόρων αναμένεται να ξεπεράσει το 
100%, ενώ θα επιταχυνθούν οι διαδικασίες για την υλοποίηση των μεγάλων έργων, 
όπως του ΠΑΘΕ, της ζεύξης <ENAMEX TYPE='LOCATION'>Ρίου-Αντιρρίου</ENAMEX>, της <ENAMEX TYPE='LOCATION'>Εγνατίας</ENAMEX> κ.λπ. 
* 5. Η εισοδηματική πολιτική προβλέπει αυξήσεις μέχρι 4%, η τιμολογιακή πολιτική 
θα είναι συγκρατημένη και θα συμβαδίζει με τη μείωση του πληθωρισμού, ενώ θα 
επιταχυνθούν οι διαδικασίες μετοχοποίησης των κερδοφόρων <ENAMEX TYPE='ORGANIZATION'>ΔΕΚΟ</ENAMEX> και θα 
καταργηθούν ή θα συγχωνευθούν φορείς του <ENAMEX TYPE='ORGANIZATION'>Δημοσίου</ENAMEX> που δεν παράγουν έργο. 

Σχετικά με το θέμα της αύξησης του συντελεστή φορολόγησης των επιχειρήσεων, 
πληροφορίες αναφέρουν ότι ο υπουργός Εθνικής Οικονομίας <ENAMEX TYPE='PERSON'>Γ. Παπαντωνίου</ENAMEX> και ο 
υφυπουργός Οικονομικών <ENAMEX TYPE='PERSON'>Ν. Χριστοδουλάκης</ENAMEX> είναι αντίθετοι με το σκεπτικό ότι 
έτσι θα διαταραχθεί το επενδυτικό κλίμα ενώ τα έσοδα δεν θα είναι πολύ υψηλά. 
Ωστόσο, σύμφωνα με τις ίδιες πληροφορίες, ο πρωθυπουργός <ENAMEX TYPE='PERSON'>Κ. Σημίτης</ENAMEX>, όσον 
αφορά το συγκεκριμένο θέμα, δεν έχει αποσαφηνίσει τις προθέσεις του... 

Επίσης, ο διοικητής της T.Ε, <ENAMEX TYPE='PERSON'>Λ. Παπαδήμος</ENAMEX>, τόνισε την ανάγκη να υπάρξει 
συμφωνία και συναίνεση μεταξύ των κοινωνικών εταίρων, έτσι ώστε τα μέτρα που 
θα εφαρμοστούν να έχουν το μικρότερο δυνατό πολιτικό κόστος. Μετά τη σύσκεψη, 
ο κ. <ENAMEX TYPE='PERSON'>Παπαντωνίου</ENAMEX> δήλωσε: "Είναι φανερό ότι η οικονομία είναι σε θετική πορεία. 
Προετοιμάζουμε το νέο Προϋπολογισμό, ο οποίος θα είναι δύσκολος αλλά ελπίζω 
ότι αν όλα πάνε καλά, και συνεχίσουμε να εφαρμόζουμε με σταθερότητα και 
συνέπεια την πολιτική που έχουμε ασκήσει, οι εξελίξεις το <TIMEX TYPE='DATE'>1998</TIMEX> θα είναι θετικές. 
Θετικές για όλους και ιδιαίτερα για την εθνική μας οικονομία".</DOC> 


