<DOC>Μονόδρομος οι αλλαγές στη γεωργία


ΜΟΝΟΝ οι Ελληνες βιομήχανοι έδειξαν να κατανοούν τις θέσεις του Επιτρόπου 
<ENAMEX TYPE='PERSON'>Φραντς Φίσλερ</ENAMEX>, που ξεκίνησε περιοδεία ενημέρωσης στις 15 πρωτεύουσες των 
κρατών μελών επί της νέας επιχειρούμενης μεταρρύθμισης στην αγροτική οικονομία. 
Κυβέρνηση, πολιτικά κόμματα, συνεταιριστικές και συνδικαλιστικές οργανώσεις, 
παραγωγικοί φορείς βρέθηκαν για πρώτη φορά σε κοινή γραμμή διαφωνίας με τις 
προωθούμενες μεταρρυθμίσεις. 

Ο κ. <ENAMEX TYPE='PERSON'>Φίσλερ</ENAMEX> έσπευσε να ξεκαθαρίσει ότι οι αλλαγές στη δομή της ευρωπαϊκής 
γεωργίας είναι πλέον μονόδρομος για την <ENAMEX TYPE='ORGANIZATION'>Ευρωπαϊκή Ενωση</ENAMEX> και ότι εάν δεν επιτύχει η 
μεταρρύθμιση, την επόμενη χιλιετία τα προβλήματα δεν θα μπορούν να επιλυθούν 
χωρίς σημαντικό κοινωνικό κόστος. Ούτε λίγο, ούτε πολύ ο κ. <ENAMEX TYPE='PERSON'>Φίσλερ</ENAMEX> θέλησε να 
προϊδεάσει τους ενδιαφερομένους για δραστική μείωση κάθε είδους προστασίας στη 
διαδικασία παραγωγής, διάθεσης, μεταποίησης και εμπορίας των αγροτικών 
προϊόντων.</DOC> 


