<DOC>ΣΤΙΣ 1.464,12 Μ. ΕΚΛΕΙΣΕ Ο ΔΕΙΚΤΗΣ 


Σημαντική άνοδος τιμών στη <ENAMEX TYPE='ORGANIZATION'>Σοφοκλέους</ENAMEX> 

ΣΤΗΝ ΠΕΠΟΙΘΗΣΗ της χρηματιστηριακής κοινότητας ότι τα παρόντα επίπεδα 
επιτοκίων αποτελούν και την "οροφή" της σχετικής κλίμακας -εκτός απρόοπτου- 
αλλά και σε συντονισμένες κινήσεις, με στόχο τη βελτίωση του κλίματος που 
επικρατεί στη <ENAMEX TYPE='ORGANIZATION'>Σοφοκλέους</ENAMEX>, απέδιδαν χθες έγκυροι παρατηρητές το μίνι ράλι τιμών 
που σημειώθηκε στο <ENAMEX TYPE='ORGANIZATION'>ΧΑΑ</ENAMEX>. 

Ειδικότερα, ο Γενικός Δείκτης Τιμών του <ENAMEX TYPE='ORGANIZATION'>ΧΑΑ</ENAMEX> έκλεισε χθες καταγράφοντας 
σημαντικά κέρδη, της τάξης των 35,05 μονάδων ή 2,45%, στις 1.464,12 μονάδες. 
Και τούτο ενώ η αξία συναλλαγών παρουσίασε ουσιαστική άνοδο στα 20,77 δισ. 
δρχ. Οπως επεσήμαιναν οι ίδιες πηγές, η μεταστροφή του επενδυτικού κλίματος στο 
<ENAMEX TYPE='ORGANIZATION'>ΧΑΑ</ENAMEX>, κατά τη διάρκεια των δύο τελευταίων συνεδριάσεων, οφείλεται τόσο στη 
βελτίωση των μακροοικονομικών δεικτών όσο και στη βελτίωση οικονομικών 
αποτελεσμάτων που αναμένεται να παρουσιάσουν οι εισηγμένες επιχειρήσεις για τη 
χρήση 1997. 

Ειδικότερα, όπως τόνιζαν, η ανακοίνωση περί διαμόρφωσης του πληθωρισμού στο 
επίπεδο του 4,4% για τον <TIMEX TYPE='DATE'>Ιανουάριο</TIMEX> επέδρασε θετικά στην ψυχολογία της 
χρηματιστηριακής αγοράς, η οποία θεωρεί ότι τα παρόντα επίπεδα επιτοκίων 
εγγίζουν το ανώτατο δυνατό όριο και ότι δεν θα υπάρξει αναζωπύρωση σε αυτό το 
μέτωπο. Εφόσον, βέβαια, δεν σημειωθεί νέα επίθεση κατά της δραχμής. 

Πάντως, οι ίδιες πηγές πρόσθεταν ότι χθες παρατηρήθηκε σαφής συνέχιση της τάσης 
ενίσχυσης των "βαρέων" τραπεζικών "χαρτιών" και των μετοχών υψηλής 
κεφαλαιοποίησης, όπως ο <ENAMEX TYPE='ORGANIZATION'>ΟΤΕ</ENAMEX>, ώστε να διευκολυνθεί και η διαδικασία εισαγωγής 
των Καταστημάτων Αφορολογήτων Ειδών στο <ENAMEX TYPE='ORGANIZATION'>ΧΑΑ</ENAMEX>.</DOC>

