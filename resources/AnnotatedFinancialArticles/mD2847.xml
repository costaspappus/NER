<DOC>Χρέη και <ENAMEX TYPE='ORGANIZATION'>ΔΕΚΟ</ENAMEX>


ΣΤΟ 10% της συνολικής ετήσιας εθνικής παραγωγής και στο 9% του συνολικού 
χρέους του δημόσιου τομέα αντιστοιχούν τα χρέη των <ENAMEX TYPE='ORGANIZATION'>ΔΕΚΟ</ENAMEX> και των 
προβληματικών επιχειρήσεων της χώρας έναντι του ελληνικού δημοσίου, σύμφωνα 
με τα τελευταία διαθέσιμα επίσημα στοιχεία (<TIMEX TYPE='DATE'>1995</TIMEX>), που μόλις ανακοίνωσε ο 
υφυπουργός Οικονομικών κ. <ENAMEX TYPE='PERSON'>Δρυς</ENAMEX>. Τα χρέη αυτά των <ENAMEX TYPE='ORGANIZATION'>ΔΕΚΟ</ENAMEX> και των 
προβληματικών, ύψους 2,5 τρισ., αποτελούν το 93% των χρεών μεγαλοοφειλετών 
έναντι του ελληνικού κράτους, ενώ το υπόλοιπο κατανέμεται σε ΑΕ - ΕΠΕ - ΕΕ - 
ΟΕ (5,2%) και σε φυσικά πρόσωπα (1,7%). 

ΤΑ ΣΤΟΙΧΕΙΑ αυτά έρχονται να υπογραμμίσουν την ευρέως διαδεδομένη, 
τελευταία, πεποίθηση ότι οι Δημόσιες Επιχειρήσεις και Οργανισμοί χαρακτηρίζονται 
στην πλειονότητά τους από κακοδιαχείριση (για τις προβληματικές ούτε λόγος να 
γίνεται) και αναποτελεσματική οργάνωση και λειτουργία. Αυτό ισχύει συχνά - πυκνά 
και για τις κερδοφόρες <ENAMEX TYPE='ORGANIZATION'>ΔΕΚΟ</ENAMEX> με μηδενικά ή περιορισμένα χρέη, αφού η καλή τους 
χρηματοοικονομική κατάσταση οφείλεται κατά μείζονα λόγο στη μονοπωλιακή θέση 
που κατέχουν και απολαμβάνουν στην αγορά και στην απουσία ουσιαστικού 
ανταγωνισμού. 

ΓΙΝΕΤΑΙ, λοιπόν, καταφανής η ανάγκη να αξιοποιηθεί το νέο θεσμικό πλαίσιο και 
να ορισθούν για το σύνολο των <ENAMEX TYPE='ORGANIZATION'>ΔΕΚΟ</ENAMEX> διευθύνοντες σύμβουλοι που να μπορούν να 
λειτουργήσουν με ιδιωτικοοικονομικά κριτήρια, ώστε να θέσουν τις βάσεις 
εξορθολογισμού και αποδοτικής λειτουργίας τους. Ταυτόχρονα, η κυβέρνηση 
οφείλει να προχωρήσει στη βαθμιαία απελευθέρωση των αγορών των <ENAMEX TYPE='ORGANIZATION'>ΔΕΚΟ</ENAMEX> και τη 
διαμόρφωση συνθηκών ανταγωνισμού, επιτρέποντάς τους συγχρόνως μεγαλύτερη 
απεξάρτηση από το κράτος και συνεργασία με το ιδιωτικό κεφάλαιο. Στο πλαίσιο 
αυτό, θα πρέπει να επιταχυνθούν οι μετοχοποιήσεις και η κεφαλαιακή ενίσχυση των 
<ENAMEX TYPE='ORGANIZATION'>ΔΕΚΟ</ENAMEX>, διότι ο χρόνος τρέχει υπέρ της απελευθέρωσης των αγορών τους σε 
ευρωπαϊκό επίπεδο - και ο διεθνής ανταγωνισμός καραδοκεί. 

ΕΝΩ, λοιπόν, πολλά θα εξαρτηθούν από το βαθμό αυτονομίας που θα χορηγηθεί 
στους μάνατζερ και από τη δυνατότητά τους να απολύουν και να επιβάλλουν ποινές, 
όταν δεν εκτελούνται οι στόχοι της επιχείρησης, καθοριστική θα είναι επίσης και η 
βούληση της κυβέρνησης να τηρήσει τις δικές της δεσμεύσεις και υποσχέσεις έναντι 
των νέων διοικήσεων και να μην επιβάλει έξωθεν την τιμολογιακή τους, για 
παράδειγμα, πολιτική ώστε να κρατήσει χαμηλά τον πληθωρισμό. Διότι, ας μην 
γελιόμαστε, σημαντικό μέρος των χρεών των <ENAMEX TYPE='ORGANIZATION'>ΔΕΚΟ</ENAMEX> εκπηγάζει από την κρατική 
ποδηγέτησή τους και την αναξιοκρατία του κομματικού κράτους (αυθαίρετες 
προσλήψεις, πάγωμα τιμών, προνομιακές συμβάσεις κ.λπ.). 

ΟΤΑΝ οι <ENAMEX TYPE='ORGANIZATION'>ΔΕΚΟ</ENAMEX> πάψουν να αποτελούν εργαλείο του πελατειακού κράτους και 
μέσον άσκησης της μακροοικονομικής πολιτικής, τότε ο Ελληνας φορολογούμενος 
θα απαλλαγεί και από τα δυσθεώρητα χρέη τους.
</DOC>
