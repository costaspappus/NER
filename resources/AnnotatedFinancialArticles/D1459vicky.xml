<DOC>Ελεγχοι στα έργα του ΚΠΣ


ΔΕΙΓΜΑΤΟΛΗΠΤΙΚΟΥΣ ελέγχους στο 10% των έργων του Κοινοτικού Πλαισίου 
Στήριξης, για τη διαπίστωση της ποιότητας κατασκευής τους, θα διενεργήσει σε δύο 
χρόνια η ιταλική εταιρία "<ENAMEX TYPE='ORGANIZATION'>ISMES - S.p.Α.</ENAMEX>".

Η ιταλική εταιρία αναλαμβάνει το ρόλο του Εξειδικευμένου Συμβούλου 
δειγματοληπτικών Ελέγχων Ποιότητας έργων υποδομής (ΕΣΠΕΛ). Η επιλογή της 
ιταλικής εταιρίας έγινε με διεθνή διαγωνισμό και τη σύμβαση υπέγραψε ο 
υφυπουργός Εθνικής Οικονομίας <ENAMEX TYPE='PERSON'>Χρ. Πάχτας</ENAMEX>.

Ο ΕΣΠΕΛ θα ελέγξει δειγματοληπτικά 1.500 - 2.000 εργολαβίες έργων του ΚΠΣ. Για 
την απρόσκοπτη υλοποίηση του έργου του ΕΣΠΕΛ ψηφίστηκε από τη <ENAMEX TYPE='ORGANIZATION'>Ελληνική 
Βουλή</ENAMEX> ο Ν. 2372/96 ( άρθρο 4 - παρ. 4), με τον οποίο ρυθμίζονται θέματα σχετικά 
με τον τρόπο διενέργειας των ελέγχων του ΕΣΠΕΛ, την υποχρέωση των υπηρεσιών 
για παροχή στοιχείων και πληροφοριών στον ΕΣΠΕΛ, ώστε να διευκολύνεται στο 
έργο του, την ελεύθερη πρόσβαση του ΕΣΠΕΛ σε όλους τους χώρους κατασκευής 
των έργων και στις πηγές λήψης των υλικών.</DOC>


