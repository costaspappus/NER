<DOC>
<ENAMEX TYPE='ORGANIZATION'>ΑΓΝΟ</ENAMEX> 


Τα χρέη "φρενάρουν" την ανάπτυξη

Της <ENAMEX TYPE='PERSON'>Ρ. Ζαχαριάδου</ENAMEX> 

ΜΕ ΕΠΙΣΤΟΛΗ που απέστειλε η διοίκηση της <ENAMEX TYPE='ORGANIZATION'>ΑΓΝΟ</ENAMEX> προς την <ENAMEX TYPE='ORGANIZATION'>Αγροτική Τράπεζα</ENAMEX>, 
αυτή την εβδομάδα, γνωστοποίησε την καταρχήν συμφωνία της για μετατροπή της 
συνεταιριστικής γαλακτοβιομηχανίας σε ανώνυμη εταιρία και ανταλλαγή μέρους του 
κεφαλαίου της έναντι των οφειλομένων χρεών της προς την <ENAMEX TYPE='ORGANIZATION'>ΑΤΕ</ENAMEX>. Στην προκειμένη 
περίπτωση, ωστόσο, τίθεται θέμα αμφισβήτησης του πραγματικού ύψους των χρεών, 
το οποίο σήμερα ανέρχεται σε 22,5 δισ. δρχ., ποσό το οποίο κατά την άποψη της 
διοίκησης της <ENAMEX TYPE='ORGANIZATION'>ΑΓΝΟ</ENAMEX> προέκυψε από τους υπέρογκους ανατοκισμούς, δεδομένου ότι 
οι πιστώσεις προς τον Συνεταιρισμό χρονολογούνται από τις αρχές της δεκαετίας του 
΅80. 

Εφόσον, λοιπόν, η πρόταση γίνει αποδεκτή και από τη γενική συνέλευση της <ENAMEX TYPE='ORGANIZATION'>ΑΓΝΟ</ENAMEX>, 
το επόμενο βήμα αφορά την εκτίμηση της αξίας της μετοχής και την από κοινού, 
κατά συμβιβασμό, αποδοχή του ύψους των χρεών για τον καθορισμό του αριθμού 
μετοχών που θα μεταβιβασθούν στην <ENAMEX TYPE='ORGANIZATION'>ΑΤΕ</ENAMEX>. Σύμφωνα με εκτιμήσεις, η συνολική αξία 
της <ENAMEX TYPE='ORGANIZATION'>ΑΓΝΟ</ENAMEX> σήμερα ανέρχεται στο ύψος των 30 δισ. δρχ. 

Μετά τη μετατροπή της σε ανώνυμη εταιρία, προβλέπεται να οριστεί το νέο δ.σ. της 
<ENAMEX TYPE='ORGANIZATION'>ΑΓΝΟ</ENAMEX>, στο οποίο θα μετέχει και η Τράπεζα. Σύμφωνα, πάντως, με έγκυρες 
πληροφορίες, η μακεδονική γαλακτοβιομηχανία δείχνει να έχει φθάσει στα όρια των 
αντοχών της και στην περίπτωση κατά την οποία η Τράπεζα επιμείνει σε παράταση 
του κλίματος αβεβαιότητας, ενδεχομένως η μονάδα να οδηγηθεί σε διάλυση, αφού 
κύκλοι της αγοράς εκτιμούν ότι απώτερος στόχος της Τράπεζας είναι ο πλήρης 
έλεγχος της νέας οργάνωσης που θα επιλεγεί. 

Υπό τις σημερινές συνθήκες φαίνεται να προέχει η διευκόλυνση της λειτουργίας της 
<ENAMEX TYPE='ORGANIZATION'>ΑΓΝΟ</ENAMEX> και η επανάληψη της χρηματοδότησής της. Αξίζει να σημειωθεί ότι η 
επιχείρηση στερείται πλέον και των μέσων διασφάλισης της εγκυτίωσης του 
προϊόντος, γεγονός που επιβεβαιώνει την οριακή θέση στην οποία έχει επέλθει, ενώ 
έχει διακόψει από μηνών την εξόφληση των δεδουλευμένων προς το προσωπικό της 
αλλά και τους προμηθευτές.</DOC>

