<DOC>ΑΠΟ ΤΙΣ ΤΡΑΠΕΖΕΣ 


Δεν θα αλλάξουν τα επιτόκια...

ΔΕΝ ΥΦΙΣΤΑΤΑΙ θέμα αναπροσαρμογής των τραπεζικών επιτοκίων συνεπεία της 
απόφασης του <ENAMEX TYPE='ORGANIZATION'>Αρείου Πάγου</ENAMEX> για τα "πανωτόκια". Και τούτο διότι οι όποιες 
επιπτώσεις από την απόφαση αυτή στην οικονομική θέση των πιστωτικών ιδρυμάτων 
είναι, στην ουσία, ανύπαρκτες. Βέβαια, πρόβλημα τίθεται μόνον όσον αφορά τις 
καθυστερήσεις εξοφλήσεων των (υπό μορφή δανείων) πιστωτικών καρτών, υπό την 
έννοια ότι εάν υπάρξει νομοθετική ρύθμιση να υπολογίζεται ο χρόνος ανατοκισμού 
των τόκων στο εξάμηνο, και όχι στους τρεις μήνες όπως θέλουν οι τράπεζες, τότε τα 
πιστωτικά ιδρύματα θα αναγκασθούν, όπως τόνισαν εκπρόσωποι του 
χρηματοπιστωτικού τομέα, να αναπροσαρμόσουν τα επιτόκια των πιστωτικών 
καρτών. Αποψη που συνάδει και με τη θέση που εμμέσως είχε διατυπώσει πρόσφατα 
("<ENAMEX TYPE='ORGANIZATION'>Εξπρές</ENAMEX>", <TIMEX TYPE='DATE'>9.1.98</TIMEX>) ο διοικητής της Εθνικής Τράπεζας <ENAMEX TYPE='PERSON'>Θ. Καρατζάς</ENAMEX> όταν, 
αναφερόμενος στο ενδεχόμενο να υποστούν οι τράπεζες περαιτέρω επιβάρυνση "από 
οποιαδήποτε αιτία", ανέφερε ότι το βάρος αυτό θα μετακυλισθεί και στους 
δανειολήπτες. 

Πάντως οι τράπεζες, συνέχισαν οι ίδιοι κύκλοι, θα γίνουν εφεξής περισσότερο 
προσεκτικές στην εξέταση των οικονομικών στοιχείων των δανειοδοτούμενων και θα 
προχωρούν σε μέτρα είσπραξης των απαιτήσεων άμεσα. 

Σημειώνεται ότι, με χθεσινές δηλώσεις του σε ραδιοφωνικό σταθμό, ο υφυπουργός 
Εθνικής Οικονομίας <ENAMEX TYPE='PERSON'>Χρ. Πάχτας</ENAMEX> άφησε ανοικτό το ενδεχόμενο να υπολογίζεται 
μέσω της νομοθετικής ρύθμισης που θα ετοιμάσει η κυβέρνηση, εξομοίωση του 
χρόνου ανατοκισμού των καταθέσεων (εξάμηνο) με εκείνον του ανατοκισμού όλων 
των κατηγοριών χορηγήσεων, λέγοντας χαρακτηριστικά: "Και, βεβαίως, αυτό 
θέλουμε να ισχύσει για κάθε κατηγορία δανείων, είτε αυτά είναι βραχυπρόθεσμα είτε 
μακροχρόνια, είτε, βεβαίως, έχουν να κάνουν με στεγαστικά ή δάνεια για εξοπλισμό 
για πάγιες εγκαταστάσεις". 

Επισημαίνεται ότι προκειμένου να διεκδικήσουν νομική δικαίωση για το θέμα του 
καταλογισμού τόκου επί τόκων οι ενδιαφερόμενοι, θα πρέπει να προσφύγουν, ένας 
έκαστος εξ αυτών, στον <ENAMEX TYPE='ORGANIZATION'>Αρειο Πάγο</ENAMEX>.</DOC>

