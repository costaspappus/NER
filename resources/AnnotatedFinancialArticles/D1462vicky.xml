<DOC>ΣΕΙΡΑ ΠΡΟΤΑΣΕΩΝ ΑΠΟ ΤΗΝ <ENAMEX TYPE='ORGANIZATION'>ΠΟΕ-ΔΟΥ</ENAMEX> ΓΙΑ... 


Μείωση των φορολογικών συντελεστών

ΑΜΕΣΗ παρέμβαση στο φορολογικό σύστημα έκανε η <ENAMEX TYPE='ORGANIZATION'>Πανελλήνια Ομοσπονδία 
Εργαζομένων Δημοσίων Οικονομικών Υπηρεσιών (ΠΟΕ - ΔΟΥ)</ENAMEX> και ζητεί τη μείωση 
της φορολογίας σε φυσικά και νομικά πρόσωπα.

Σε χθεσινή συνέντευξη Τύπου η ηγεσία της <ENAMEX TYPE='ORGANIZATION'>ΠΟΕ - ΔΟΥ</ENAMEX> ζήτησε την 
τιμαριθμοποίηση της φορολογικής κλίμακας κατά 20% και την αύξηση του 
αφορολογήτου ορίου σε 2 εκατ. δρχ. για τους μισθωτούς και τους συνταξιούχους.

Προτείνει, εξάλλου, δικαιότερη κατανομή των φορολογικών βαρών των 
μικρομεσαίων επιχειρήσεων και συγκεκριμένα για τις ΕΠΕ που φορολογούνται με 
συντελεστή 35% ζητεί να μειωθεί ο συντελεστής αυτός στο 30%. Επίσης, ζητεί να 
ισχύσει συντελεστής 30% για τις βιομηχανικές και τουριστικές ανώνυμες εταιρίες και 
40% για τις εμπορικές ανώνυμες εταιρίες.

Ακόμη, η Ομοσπονδία ζητεί να βελτιωθούν τα αντικειμενικά κριτήρια και να 
διατηρηθούν έως την ολοκλήρωση του "Taxis". Επίσης, ζητεί τη βελτίωση των 
τεκμηρίων δαπανών διαβίωσης.

Η <ENAMEX TYPE='ORGANIZATION'>ΠΟΕ - ΔΟΥ</ENAMEX> ζήτησε παράλληλα, την επέκταση του "πόθεν έσχες" και στην αγορά 
τίτλων του <ENAMEX TYPE='ORGANIZATION'>Δημοσίου</ENAMEX>, μετοχών κ.λπ., για να σταματήσει, όπως τονίσθηκε, το 
"ξέπλυμα μαύρου χρήματος".

Τέλος, η Ομοσπονδία κατηγορεί τους υπεύθυνους για την καθυστέρηση που 
παρατηρείται στην ολοκλήρωση του Taxis. Οι ανακοινώσεις δημοσιεύονται στη 
σελίδα 7.</DOC>

