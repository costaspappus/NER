<DOC>ΛΟΓΩ ΤΗΣ ΑΝΟΔΟΥ ΤΟΥ ΔΟΛΑΡΙΟΥ 


"Στέγνωσε" χθες από ρευστότητα
 η χρηματαγορά

Ρεπορτάζ: <ENAMEX TYPE='PERSON'>Θ. Παναγόπουλος</ENAMEX>

"ΣΤΡΑΓΓΙΣΤΗΚΕ" κι άλλο χθες από ρευστότητα η χρηματαγορά, καθώς αυτή έχει 
συμπιεσθεί σε επίπεδα γύρω στα 200 δισ. δρχ., εξέλιξη που ανάγκασε την <ENAMEX TYPE='ORGANIZATION'>Τράπεζα 
της Ελλάδος</ENAMEX> να επιστρατεύσει την πρακτική των repos, προκειμένου να τονώσει τη 
ρευστότητα. Ετσι, χορήγησε χθες στις τράπεζες 96,8 δισ. δρχ. έναντι κρατικών 
τίτλων με επιτόκιο 12,90% και ημερομηνία αποπληρωμής την <TIMEX TYPE='DATE'>Τετάρτη 23 Ιουλίου</TIMEX>, 
δηλαδή με διάρκεια ασυνήθιστα βραχυχρόνια για τα δεδομένα της ελληνικής 
χρηματαγοράς.

Το πρόβλημα ρευστότητας, όμως, πέραν του βραχυχρόνιου repos, καταμαρτυρείται 
κυρίως από τα υψηλά επιτόκια της διατραπεζικής, καθώς μάλιστα οι overnight 
χορηγήσεις άγγιξαν το 13%, ενώ το Athibor ενός μηνός έχει αυξηθεί μέσα στην 
εβδομάδα κατά 1,20 μονάδες, κλείνοντας χθες στο 12,73%. Πάντως, η παρέμβαση 
της <ENAMEX TYPE='ORGANIZATION'>T.Ε.</ENAMEX> (μέσω του repos) ήταν αποτελεσματική, καθώς το overnight έπεσε γύρω στο 
12,70% με 12,80% για τις περισσότερες τράπεζες και μάλιστα (σε μία περίπτωση) 
έως και το 12,30%.

Στο ερώτημα "τις πταίει", η αγορά συμφωνεί ότι το πρόβλημα ρευστότητας είναι 
αποτέλεσμα της εκροής των βραχυχρόνιων επενδυτικών (και κερδοσκοπικών) 
κεφαλαίων σε συνάλλαγμα, που στρέφονται πλέον σε προϊόντα και ισοτιμίες 
δολαριακές, για τους εξής τέσσερις λόγους:

1. Λόγω της καλής πορείας της οικονομίας των <ENAMEX TYPE='LOCATION'>ΗΠΑ</ENAMEX>.

2. Λόγω της αβεβαιότητας για το χρονοδιάγραμμα εισαγωγής και για τη 
"σκληρότητα" του ευρώ που διαπνέει τους επενδυτές στις <ENAMEX TYPE='LOCATION'>ΗΠΑ</ENAMEX>, κυρίως, ύστερα από 
τις γαλλικές εκλογές της <TIMEX TYPE='DATE'>1ης Ιουνίου 1997</TIMEX>.

3. Λόγω της απαλείψεως των "ευκαιριών" στις αγορές της <ENAMEX TYPE='ORGANIZATION'>Ε.Ε.</ENAMEX> ενόψει <ENAMEX TYPE='ORGANIZATION'>ΟΝΕ</ENAMEX>.

4. Λόγω της εξόδου επενδυτικών κεφαλαίων και από τις χώρες της <ENAMEX TYPE='LOCATION'>Νοτιοανατολικής 
Ασίας</ENAMEX>.

Σημειώνεται ότι το δολάριο ΗΠΑ, παρά την ελαφρά κάμψη του χθες στο fixing 
Αθηνών, έχει κερδίσει από την αρχή του έτους ποσοστό 14%.</DOC>

