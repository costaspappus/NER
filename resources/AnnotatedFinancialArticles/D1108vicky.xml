<DOC>ΣΤΗ ΣΗΜΕΡΙΝΗ ΣΥΝΑΝΤΗΣΗ ΤΟΥ ΟΙΚΟΝΟΜΙΚΟΥ ΕΠΙΤΕΛΕΙΟΥ ΤΗΣ 
ΚΥΒΕΡΝΗΣΗΣ ΜΕ ΤΟΝ <ENAMEX TYPE='PERSON'>Κ. ΣΗΜΙΤΗ</ENAMEX> 


Κρίσιμες επιλογές στα φορολογικά

Η ΠΟΛΙΤΙΚΗ διάσταση της φορολογικής πολιτικής θα είναι το κύριο θέμα της 
σημερινής συνάντησης, υπό την προεδρία του πρωθυπουργού <ENAMEX TYPE='PERSON'>Κ. Σημίτη</ENAMEX>, του 
οικονομικού επιτελείου της κυβέρνησης. Η συμμετοχή των υπουργών Εθνικής 
Οικονομίας και Οικονομικών <ENAMEX TYPE='PERSON'>Γ. Παπαντωνίου</ENAMEX> και Ανάπτυξης <ENAMEX TYPE='PERSON'>Β. Παπανδρέου</ENAMEX> αλλά 
και του διοικητή της Τραπέζης της Ελλάδος <ENAMEX TYPE='PERSON'>Λ. Παπαδήμου</ENAMEX> στη σύσκεψη 
προοιωνίζεται μια εφ' όλης της ύλης συζήτηση στο οικονομικό πεδίο, τόσο 
απολογιστικά όσο και με στόχο το <TIMEX TYPE='DATE'>1998</TIMEX>. Σύμφωνα με εισηγήσεις που οι οικονομικοί 
σύμβουλοι του πρωθυπουργού έχουν συντάξει, η πρόσκαιρη βελτίωση, πέραν του 
αναμενόμενου, του πληθωρισμού τον <TIMEX TYPE='DATE'>Σεπτέμβριο</TIMEX> θα "απορροφηθεί" από αυξητικές 
τάσεις κατά το δίμηνο <TIMEX TYPE='DATE'>Νοεμβρίου - Δεκεμβρίου</TIMEX> και το όποιο θετικό αποτέλεσμα δεν 
θα επηρεάσει τον ετήσιο ρυθμό παρά μόνο κατά 0,1% ή 0,2%, άρα προβλέπεται 
τελική διαμόρφωση στο 5,4%. Η τάση αυτή δεν δημιουργεί προϋποθέσεις για 
άσκηση δημοσιονομικής πολιτικής που δεν θα περιλαμβάνει δραστικές παρεμβάσεις 
στο σκέλος των δαπανών. 

Παράλληλα, συνεργάτες του πρωθυπουργού τού επισημαίνουν ότι η "σχεδιαζόμενη" 
(όπως προκύπτει από δημοσιεύματα) πολιτική με επιβολή ειδικών φόρων δεν 
φαίνεται να είναι αποτελεσματική και ο αρνητικός αντίκτυπος στην οικονομία θα 
είναι μεγαλύτερος του δημοσιονομικού οφέλους. 

Η αναφορά δεν γίνεται για τη σχεδιαζόμενη αύξηση του συντελεστή φορολογίας των 
κρατικών τίτλων από το 7,5% στο 10% ή και στο 15% που κρίνεται ως λογική, αλλά 
στην επιβολή φόρου στις χρηματιστηριακές συναλλαγές (0,1 - 0,2Κ), αφιέμενης της 
υπεραξίας αφορολόγητης! Οπως επίσης αρνητικός σχολιασμός γίνεται για το 
ενδεχόμενο επιλεκτικής φορολόγησης τομέων παραγωγής που περιοδικά ή μη (π.χ. 
τράπεζες) παρουσιάζουν αυξημένη κερδοφορία. 

Σύμφωνα με πληροφορίες, μεταξύ των φορολογικών μέτρων που έχουν έρθει προς 
συζήτηση στο οικονομικό επιτελείο της κυβέρνησης προβλέπονται: 
* Η αύξηση κατά 30% (μέσος όρος) των αντικειμενικών αξιών των ακινήτων, 
γεγονός που θα συμπαρασύρει σε άνοδο τους σχετικούς φόρους μεταβίβασης, 
γονικής παροχής, δωρεάς κ.λπ. 
* Αντίστοιχα, σε συνδυασμό με την αύξηση της εμπορικής αμοιβής και των 
συντελεστών καθαρού κέρδους, έμποροι και ελεύθεροι επαγγελματίες θα κληθούν να 
δηλώσουν το επόμενο έτος αυξημένο εισόδημα κατά 15-20% περίπου, ενώ η 
φορολογική επιβάρυνση σε σχέση με εφέτος αναμένεται να κυμανθεί μεταξύ 40-
100%. 
* Η αύξηση κατά 15-20% των τεκμηρίων διαβίωσης για I.Χ. αυτοκίνητα, σκάφη 
αναψυχής κ.λπ. ενώ μελετάται και η επέκταση του μέτρου στις πισίνες. 
* Η αύξηση από 7-10% του συντελεστή φορολόγησης των τόκων των τίτλων του 
<ENAMEX TYPE='ORGANIZATION'>Δημοσίου</ENAMEX>, και η καθιέρωση φόρου 2Κ στις πωλήσεις μετοχών. 
* Η επιβολή μηνιαίου τέλους 2.000 δραχμών στους κατόχους κινητών τηλεφώνων. 
* Η αύξηση του ανώτατου φορολογικού συντελεστή από 40% σε 45% για τις μη 
εισηγμένες στο Χρηματιστήριο εταιρίες. 
* Η κατάργηση και άλλων φοροαπαλλαγών, για την εξοικονόμηση εσόδων ύψους 50 
δισ. δρχ. 

Από πλευράς παροχών, μελετάται η τιμαριθμοποίηση κατά 5% της φορολογικής 
κλίμακας, γεγονός που θα έχει ως αποτέλεσμα την αναπροσαρμογή των 
αφορολογήτων ποσών κατά 50.000 έως 450.000 δρχ. για τα εισοδήματα από 1-9 
εκατ. δρχ., ενώ το κόστος για τον προϋπολογισμό εκτιμάται στα 100 δισ. δρχ.</DOC>

