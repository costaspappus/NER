<DOC>ΑΣΦΑΛΙΣΗ


Κοινωνική αλλά και "οικονομική"

Ρεπορτάζ: <ENAMEX TYPE='PERSON'>Αμβρ. Σανταμούρης</ENAMEX> 

Η ελαχιστοποίηση του κόστους με το οποίο οι εισφορές επιβαρύνουν τις επιχειρήσεις 
και η αξιοποίηση των αποθεματικών των ταμείων υπέρ της ανάπτυξης, 
περιλαμβάνονται στις αρχές που διέπουν τις κυβερνητικές θέσεις για τις αλλαγές στο 
ασφαλιστικό. 

Η ανταποδοτικότητα των εισφορών και η βιωσιμότητα των ταμείων, η ελάχιστη 
κοινωνική ασφάλιση για όλους, πέραν της εκούσιας προσφυγής στην ιδιωτική, και η 
διεύρυνση της ατομικής ευθύνης του πολίτη, καθώς και η αποτροπή των 
ισοπεδώσεων όλων των περιπτώσεων, λογίζονται επίσης στις ίδιες κυβερνητικές 
αρχές. 

Χθες συνεδρίασε η ολομέλεια της <ENAMEX TYPE='ORGANIZATION'>Επιτροπής Κοινωνικού Διαλόγου</ENAMEX>, παρουσία του 
αρμόδιου υπουργού <ENAMEX TYPE='PERSON'>Μιλτ. Παπαϊωάννου</ENAMEX>, ο οποίος ζήτησε υποχωρήσεις όλων των 
εμπλεκομένων, καθώς προέχει η διασφάλιση του συστήματος και για τις επερχόμενες 
γενεές. "Σήμερα πρέπει να σχεδιάσουμε", είπε ο υπουργός, "για να μην φθάσουμε σε 
αδιέξοδο στο μέλλον". 

Η ολομέλεια... άνοιξε χθες το λεγόμενο "μικρό ασφαλιστικό" πακέτο, το οποίο αν 
και αυτοτελές είναι προθάλαμος του επικείμενου μεγάλου, καθώς θα οδηγήσει σε 
αποφάσεις με προοπτική, αλλά και θα διαμορφώσει το κλίμα διαλόγου. 

Χθες, το κλίμα ήταν καλό, αλλά οι συνδικαλιστικές απορίες πολλές και ενδεχομένως 
ενδεικτικές του πόσο αυτό παραμένει ευμετάβολο...</DOC>

