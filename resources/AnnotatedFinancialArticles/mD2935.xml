<DOC>
Ξαφνική ανάκαμψη τιμών


ΕΝΤΟΝΑ ανοδικές τάσεις χαρακτήρισαν τη χθεσινή χρηματιστηριακή συνεδρίαση, 
οδηγώντας τον Γενικό Δείκτη τιμών σε επίπεδα σαφώς υψηλότερα του "ψυχολογικού 
φράγματος" των 1.400 μονάδων. Συγκεκριμένα, ο κυριότερος χρηματιστηριακός 
δείκτης τερμάτισε τη χθεσινή συνεδρίαση στις 1.433,17 μονάδες καταγράφοντας 
κέρδη της τάξης των 34,78 μονάδων ή 2,49%. Και τούτο ενώ το χαμηλότερο σημείο 
της ενδοσυνεδριακής του διακύμανσης, (1.404,82 μονάδες) ήταν υψηλότερα του 
κλεισίματος της προηγουμένης (1.398,39 μονάδες). Ο δείκτης FTSE/ASE-20, ο 
οποίος απαρτίζεται από μετοχές τραπεζών και εταιριών υψηλής κεφαλαιοποίησης 
σημείωσε υψηλότερα κέρδη, της τάξης του 3,34% κλείνοντας στις 792,09 μονάδες. 
Η αξία συναλλαγών σημείωσε σχετική μόνον άνοδο, διαμορφούμενη σε 16,72 δισ. 
δρχ. επί 4,61 εκ. τεμαχίων μετοχών που άλλαξαν χέρια. Συνολικά, εκ των 239 
μετοχών που κινήθηκαν, οι 126 έκλεισαν με κέρδη και οι 87 με απώλειες, ενώ 26 δεν 
παρουσίασαν μεταβολή τιμής. 

Οπως επεσήμαιναν χθες έγκυροι χρηματιστηριακοί παρατηρητές, απευθυνόμενοι 
προς την "<ENAMEX TYPE='ORGANIZATION'>Εξπρές</ENAMEX>", το επενδυτικό ενδιαφέρον τόνωσε η προσδοκία υποχώρησης του 
επιτοκίου της χθεσινής δημοπρασίας εντόκων του <ENAMEX TYPE='ORGANIZATION'>Δημοσίου</ENAMEX>, υπό το "φως" της 
συνεχιζόμενης αποκλιμάκωσης του πληθωρισμού. Παράλληλα, την ψυχολογία της 
αγοράς υποβοήθησε και η συνέχιση της κάμψης των επιτοκίων στη διατραπεζική 
αγορά, καθώς χθες το fixing του Athibor μηνός διαμορφώθηκε σε 16,58% ενώ κατά 
τρόπο θετικό αντιμετωπίσθηκε και η υπερψήφιση της τροπολογίας για τις εργασιακές 
σχέσεις στις <ENAMEX TYPE='ORGANIZATION'>ΔΕΚΟ</ENAMEX>, καθώς εξελήφθη ως εφαλτήριο για την ορθολογικοποίηση της 
λειτουργίας ορισμένων τραπεζών του κρατικού τομέα. 

Σύμφωνα με τις ίδιες πηγές, πάντως, η άνοδος τιμών, που παρατηρήθηκε χθες στο 
<ENAMEX TYPE='ORGANIZATION'>ΧΑΑ</ENAMEX>, ήταν εν πολλοίς αναμενόμενη, δεδομένων των απωλειών που είχαν σημειωθεί 
έως χθες και της συνεπακόλουθης διαμόρφωσης της τιμής πολλών μετοχών σε 
ελκυστικά επίπεδα.
</DOC>
