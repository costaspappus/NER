<DOC><ENAMEX TYPE='ORGANIZATION'>Κ. ΔOυΔOΣ Α.Ε.</ENAMEX> 


Η ανοδική πορεία του γιεν μείωσε τα κέρδη στο 9μηνο

ΣΗΜΑΝΤΙΚΗ άνοδο πωλήσεων και μικτών αποτελεσμάτων πάνω από τις 
προβλέψεις (που δεν απεικονίζεται όμως στα καθαρά κέρδη) παρουσιάζει στο α 
εξάμηνο η εταιρία "<ENAMEX TYPE='ORGANIZATION'>Κλωστοϋφαντήρια Κώστας Δούδος ΑΕ</ENAMEX>". Τα καθαρά κέρδη 
σημειώνουν πτώση εξαιτίας της μεγάλης ανόδου του γιεν, νόμισμα στο οποίο η 
εταιρία είχε σημαντικό μέρος του δανεισμού της. Από τη μελέτη της λογιστικής 
κατάστασης προκύπτει ότι αν τα δάνεια είχαν συναφθεί σε δραχμές, τα καθαρά κέρδη 
θα βρίσκονταν σε επίπεδα ανώτερα από αυτά του εξαμήνου <TIMEX TYPE='DATE'>1996</TIMEX>. Η διοίκηση της 
εταιρίας, με βάση της συμφωνηθείσες παραγγελίες και την σχετική εποχικότητα των 
παραδόσεων, εκτιμά ότι στο β εξάμηνο της χρήσης η άνοδος των πωλήσεων θα είναι 
μεγαλύτερη επηρεάζοντας αναλογικά και τα καθαρά αποτελέσματά της. Ηδη στο 
εννεάμηνο η αύξηση του τζίρου ξεπερνά το 19% σε σχέση με την περυσινή περίοδο. 

Στο μεταξύ, συνεχίζεται η επενδυτική δραστηριότητα η οποία στο εξάμηνο 
απορρόφησε 180,5 εκατ. δραχμές. Στο σύνολο του έτους εκτιμάται ότι οι επενδύσεις 
στα Open End και σε νέες γραμμές που αυξάνουν την ευελιξία της παραγωγής θα 
ανέλθουν στα 500 εκατομμύρια. Η εξαμηνιαία λογιστική κατάσταση παρουσιάζει 
αύξηση πωλήσεων κατά 10% και μικτών αποτελεσμάτων κατά 14,7%. Τα καθαρά 
κέρδη προ φόρων παρουσιάζουν μείωση κατά 33,9%. Συγκεκριμένα, ο κύκλος 
εργασιών της εταιρίας ανήλθε σε 2.016 εκατ. έναντι 1.834 εκατ. του αντίστοιχου α 
εξαμήνου <TIMEX TYPE='DATE'>1996</TIMEX>. Τα μικτά αποτελέσματα εξαμήνου είναι 457 εκατ. έναντι 398 εκατ. 
πέρυσι και τα καθαρά κέρδη προ φόρων είναι 159 εκατ. έναντι 241 εκατ. Σημαντική 
αύξηση παρουσιάζουν, στο ίδιο διάστημα, τα αποθέματα της εταιρίας που φτάνουν 
τα 1.724 εκατ. έναντι 1.493 (αυξημένα κατά 15,4%), όπως και οι απαιτήσεις της οι 
οποίες φτάνουν τα 1.651 εκατ. έναντι 1.374 εκατ. (αυξημένες κατά 20,16%).</DOC> 


