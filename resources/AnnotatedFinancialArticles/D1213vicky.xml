<DOC>Αποφασισμένη για την πολιτική της η κυβέρνηση


Ρεπορτάζ: <ENAMEX TYPE='PERSON'>Γ. Κράλογλου</ENAMEX> 

ΜΕ ΕΛΙΓΜΟΥΣ ικανούς να εξυπηρετήσουν τον διάλογο αλλά και με 
αποφασιστικότητα στην προώθηση των πολιτικών επιλογών της για τις <ENAMEX TYPE='ORGANIZATION'>ΔΕΚΟ</ENAMEX> 
εμφανίζεται η κυβέρνηση στην πρώτη δυναμική αντιπαράθεσή της με τα συνδικάτα. 
Η κυβέρνηση θα προκαλέσει και τον πολιτικό κόσμο με την αντιπαράθεσή της αυτή, 
διεκδικώντας (τελικά) μόνο για τον εαυτό της ολόκληρο το μερίδιο του 
εκσυγχρονισμού της δημόσιας διοίκησης, αφού στις πρώτες βολιδοσκοπήσεις για το 
ενδεχόμενο συναίνεσης διαπίστωσε αποστασιοποίηση. Ωστόσο, η κυβέρνηση και οι 
οικονομικοί υπουργοί θα επιμείνουν στα συγκεκριμένα σχέδια εκσυγχρονισμού, 
παρουσιάζοντας, πιθανόν ακόμη και σήμερα, τα προγράμματα που έχουν μεθοδεύσει 
για τις μετοχοποιήσεις, τις αναδιαρθρώσεις και την εξυγίανση των <ENAMEX TYPE='ORGANIZATION'>ΔΕΚΟ</ENAMEX>. 

Οι δηλώσεις του υπουργού Εθνικής Οικονομίας <ENAMEX TYPE='PERSON'>Γ. Παπαντωνίου</ENAMEX> ότι στο μέλλον 
καμία <ENAMEX TYPE='ORGANIZATION'>ΔΕΚΟ</ENAMEX> δεν θα ελέγχεται μόνο από το <ENAMEX TYPE='ORGANIZATION'>Δημόσιο</ENAMEX> και της υπουργού Ανάπτυξης 
ότι η αποκέντρωση των φορέων του υπουργείου και η συρρίκνωση των υπηρεσιών 
του κέντρου είναι σχέδιο που θα πραγματοποιηθεί παρά τις όποιες πιέσεις, θα 
μεταφέρουν με ακρίβεια τις πραγματικές κυβερνητικές προθέσεις.</DOC>

