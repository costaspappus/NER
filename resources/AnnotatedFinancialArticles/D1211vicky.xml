<DOC>Παρέμβαση για τη ρευστότητα


ΑΙΣΘΗΤΑ υποχώρησαν, χθες, τα επιτόκια στη διατραπεζική, σε βαθμό τέτοιο ώστε, 
μετά το κλείσιμο της αγοράς, να προεξοφλείται από εκπροσώπους των τραπεζών 
σημερινή παρέμβαση της <ENAMEX TYPE='ORGANIZATION'>Τραπέζης της Ελλάδος</ENAMEX> για άντληση μέρους της 
ρευστότητας. Πράγματι, χθες, τα επιτόκια υποχώρησαν περί τις 1,50 εκατοστιαίες 
μονάδες και το Athibor βρέθηκε κάτω του 20% σε όλες τις διάρκειες (18,10% ο 
μήνας, από 19,95%, και 19,25% το τρίμηνο, από 20,55%). Η εξέλιξη αυτή υπήρξε 
αποτέλεσμα των πρόσφατων εισροών συναλλάγματος στο fixing, αν και χθες η 
κίνηση στη χρηματαγορά ήταν περιορισμένη. 

Τα δύο χρονικά σημεία, πάντως, που εκτιμάται ότι θα σηματοδοτήσουν τις 
βραχυχρόνιες εξελίξεις εντός των επόμενων ημερών είναι: Πρώτον, η <TIMEX TYPE='DATE'>28η 
Ιανουαρίου</TIMEX>, οπότε λήγει η περίοδος των 14 ημερών για την οποία "δάνεισαν" 
ρευστότητα στην <ENAMEX TYPE='ORGANIZATION'>Κεντρική Τράπεζα</ENAMEX> τα πιστωτικά ιδρύματα και Δεύτερον, η 
επικείμενη δημοπρασία τριμήνων και εξαμήνων εντόκων γραμματίων, με το υπό 
δημοπράτηση ποσόν και την ημερομηνία διεξαγωγής της να αναμένονται προς 
δημοσιοποίηση έως το τέλος της εβδομάδας. Σε ό,τι αφορά με την πορεία της 
δραχμής, η ισοτιμία της ενισχύθηκε χθες έναντι του δολαρίου (289,400 από 289,890 
δρχ.), ενώ η ecu παρέμεινε κάτω του ορίου των 312 δρχ. (311,560 δρχ.).</DOC>

