<DOC>ΔΙΑΛΟΓΟΣ 


Εμφανίστηκαν οι διαφορές για τα εργασιακά

Ρεπορτάζ: <ENAMEX TYPE='PERSON'>Αμβρ. Σανταμούρης</ENAMEX>

ΣΤΑ εργασιακά αναφέρονται, κυρίως, οι πολλές και σημαντικές διαφωνίες 
εργοδοτών και εργαζομένων που συμμετέχουν στις διαδικασίες του διαλόγου για το 
τρίπτυχο "Ανταγωνιστικότητα - Ανάπτυξη - Απασχόληση". Ωστόσο, και οι δύο 
πλευρές έδειξαν χθες να επιθυμούν την επίσπευση των διαδικασιών και την κατάληξη 
σε αποφάσεις, καθώς πολλά από τα συζητούμενα θέματα έχουν σχέση και με τον υπό 
σχεδιασμό Προϋπολογισμό του '98. Εισοδηματικό και μερική απασχόληση, 
μισθολογικό κόστος και κερδοφορία, εργασιακή ασφάλεια και ανταγωνιστικότητα 
έγιναν, χθες, κατά τη συνεδρίαση της ολομέλειας της Επιτροπής Διαλόγου, πεδία 
αντιπαράθεσης απόψεων και κοινωνικών φορέων. Το κλίμα, βεβαίως, ήταν ήπιο και 
η εκατέρωθεν διάθεση για εξεύρεση λύσεων εμφανής, αλλά είναι απορίας άξιον το 
πώς συνεχίζονται οι διαδικασίες διαλόγου. "Ο διάλογος προχωρεί", επιμένει ο 
υφυπουργός Εργασίας <ENAMEX TYPE='PERSON'>Χρ. Πρωτόπαπας</ENAMEX> ενώ "μεγάλες διαφορές με τους συνομιλητές 
των συνδικάτων" εντόπισε ο πρόεδρος της ΓΣΕΕ <ENAMEX TYPE='PERSON'>Χρ. Πολυζωγόπουλος</ENAMEX>.</DOC>

