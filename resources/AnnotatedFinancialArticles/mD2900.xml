<DOC>Βραδύτερη ανάπτυξη


ΕΝΩ η διεθνής χρηματιστηριακή κρίση δεν έχει ακόμη κοπάσει, οικονομολόγοι και 
αναλυτές επιδίδονται σε
απολογισμούς και εκτιμήσεις των πρώτων επιπτώσεών της στην πραγματική 
οικονομία. 

ΓΙΑ παράδειγμα, στις <ENAMEX TYPE='LOCATION'>ΗΠΑ</ENAMEX>, όπου ο δυναμισμός της οικονομίας είναι τέτοιος που δεν 
περιμένει κανείς σοβαρή
έκταση των ζημιών, υπολογίζεται ότι θα υπάρξει μια επιβράδυνση του ρυθμού 
ανάπτυξης κατά μισή έως μία
ποσοστιαία μονάδα και αυτό υπό τον όρο ότι η παρούσα κρίση δεν θα βαθύνει 
περισσότερο. Οι βασικοί δίαυλοι
μετάδοσης και μεταφοράς της κρίσης στην πραγματική οικονομία είναι δύο: οι 
εξαγωγές προς τη <ENAMEX TYPE='LOCATION'>Ν.Α. Ασία</ENAMEX>,
αλλά και τις υπόλοιπες περιοχές του κόσμου που θα πληγούν, καθώς και η κάμψη 
της καταναλωτικής ζήτησης
εξαιτίας της ζημιάς που θα υποστούν οι αποταμιεύσεις των νοικοκυριών που 
τοποθετήθηκαν στο χρηματιστήριο
ή και της υποχώρησης του βαθμού εμπιστοσύνης των καταναλωτών στις οικονομικές 
εξελίξεις. 

ΓΙΑ ΤΗΝ <ENAMEX TYPE='LOCATION'>Ευρώπη</ENAMEX> δεν υπάρχουν συνολικές εκτιμήσεις επί του παρόντος. Ομως 
πέραν των επιπτώσεων της
χρηματιστηριακής κρίσης στην κατανάλωση και των αναμενόμενων περιορισμών 
στις εξαγωγές προς τις
αναδυόμενες αγορές (και όχι μόνο), υπάρχει και η ανατίμηση του μάρκου και της ecu 
έναντι του δολαρίου και
του γιεν -ως αποτέλεσμα της αναζήτησης ασφαλούς τοποθέτησης εκ μέρους των 
διεθνών επενδυτών- που
επιβραδύνει τις εξαγωγές προς τις χώρες του ΟΟΣΑ, ανακόπτοντας τη δυναμική τής 
ευρωπαϊκής ανάκαμψης. 

ΥΠΟ ΤΟ πρίσμα των διαγραφομένων αυτών τάσεων στον διεθνή ορίζοντα, θα ήταν 
λάθος τις όποιες
επιπτώσεις στον Προϋπολογισμό του <TIMEX TYPE='LOCATION'>1998</TIMEX> να τις προσεγγίσουμε αποκλειστικά με 
όρους επιβάρυνσης των
δαπανών για τόκους (εξαιτίας των υψηλότερων επιτοκίων) ή μεγαλύτερης 
φορολογικής επιβάρυνσης της
οικονομίας (ή έστω κάποιων προνομιούχων ή ενδιάμεσων στρωμάτων και τάξεων). 

ΔΙΟΤΙ, είναι μαθηματικώς βέβαιον πως ρυθμοί ανάπτυξης 3,5% ή 4%, όπως αυτοί 
που στήριξαν τα αρχικά
τουλάχιστον στάδια του νέου Προϋπολογισμού, δεν μπορεί να υπάρξουν με τα νέα 
διεθνή δεδομένα. Κι αυτό,
φυσικά, ανατρέπει όλους σχεδόν τους γνωστούς μέχρι τώρα στόχους για τα 
φορολογικά έσοδα του <TIMEX TYPE='DATE'>1998</TIMEX>.
Ιδωμεν. 
</DOC>
