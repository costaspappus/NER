<DOC>
Το σώμα των αδιάφθορων...


<ENAMEX TYPE='ORGANIZATION'>ΣΔΟΕ</ENAMEX> σημαίνει <ENAMEX TYPE='ORGANIZATION'>Σώμα Δίωξης Οικονομικού Εγκλήματος</ENAMEX>. Το έφτιαξε η κυβέρνηση 
προσφάτως για να λύσει τα προβλήματα δυσλειτουργίας των φοροεισπρακτικών 
μηχανισμών και να περιορίσει την ασυδοσία των φοροφυγάδων. Ενα σώμα στα 
αμερικανικά πρότυπα που ο Τύπος βάφτισε τα μέλη του "οι αδιάφθοροι"! 

ΟΜΩΣ πίσω απ' την βιτρίνα τα πράγματα μόνον έτσι δεν είναι. Σύμφωνα με 
εκτιμήσεις της ίδιας της διοίκησης του <ENAMEX TYPE='ORGANIZATION'>ΣΔΟΕ</ENAMEX>, το 20% των υπαλλήλων αυτής της 
νέας, δυναμικής (υποτίθεται) υπηρεσίας δεν γνωρίζουν στοιχειωδώς τη φορολογική 
νομοθεσία, αφού η πρόσληψή τους έγινε "ρουσφετολογικώς" και δεν τηρήθηκε 
καμιά διαδικασία αξιολόγησης! Και μετά, περιμένει το οικονομικό επιτελείο της 
κυβέρνησης να υλοποιούνται τα φοροεισπρακτικά του πλάνα, να αντιμετωπίζεται η 
φοροδιαφυγή, να εκσυγχρονίζεται το όλο σύστημα. Κι' αυτά συμβαίνουν εκεί όπου 
υποτίθεται η αξιοκρατία θεωρείται απαράβατη ανάγκη. 

ΤΑ πράγματα είναι απλά. Δεν φταινε τόσο αυτοί που δεν κάνουν (δεν θέλουν ή δεν 
μπορούν) σωστά τη δουλειά τους, όσο αυτοί που τους επιλέγουν και που τους 
επιτρέπουν να υπολειτουργούν σε βάρος της κοινωνίας. 

ΣΤΗ συγκεκριμένη περίπτωση δεν μιλάμε για το αμαρτωλό παρελθόν που έχει 
χρεώσει με τις παρανομίες του το σύγχρονο πολιτικό μας σύστημα αλλά για αυτήν 
καθ' αυτήν τη σημερινή πολιτική μας πραγματικότητα. 

ΧΩΡΙΣ αδιάφθορους πολιτικούς δεν μπορείς να ελπίζεις πως μπορείς να φτιάξεις και 
αδιάφθορες υπηρεσίες, ούτε φυσικά μπορείς να ζητήσεις από τους πολίτες 
φορολογική συνείδηση. Οταν οι ετήσιες παραδοσιακές χιονοστιβάδες των νέων ή 
των περισσότερων φόρων δεν είναι αποτέλεσμα των πραγματικών εθνικών αναγκών 
αλλά πιεστική υποχρέωση λόγω της υπολειτουργίας των κρατικών υπηρεσιών, δεν 
δικαιούται κανείς να ζητεί πάλι την κατανόηση των εντίμων Ελλήνων 
φορολογουμένων πολιτών.
</DOC>
