<DOC>ΑΝΑΖΗΤΟΥΝΤΑΙ ΑΠΟ ΤΗΝ ΚΥΒΕΡΝΗΣΗ ΚΑΙ ΤΗΝ <ENAMEX TYPE='ORGANIZATION'>ΤΡΑΠΕΖΑ ΤΗΣ 
ΕΛΛΑΔΟΣ</ENAMEX> 


Νέα μέτρα κατά του πληθωρισμού

Ρεπορτάζ: <ENAMEX TYPE='PERSON'>Δημ. Σπυρόπουλος</ENAMEX> 

Η ΚΑΤΑΣΤΑΣΗ και οι προοπτικές της οικονομίας σε σχέση με την επίτευξη του 
πρωταρχικού στόχου για την αποκλιμάκωση του πληθωρισμού αποτέλεσαν τον 
πυρήνα συνεργασίας του πρωθυπουργού <ENAMEX TYPE='PERSON'>Κων. Σημίτη</ENAMEX> με τον διοικητή της Τραπέζης 
Ελλάδος καθηγητή <ENAMEX TYPE='PERSON'>Λ. Παπαδήμο</ENAMEX>. Στη συνάντηση -που κράτησε περισσότερο από 2 
ώρες- συμμετείχαν και οι υποδιοικητές της Κεντρικής Τραπέζης <ENAMEX TYPE='PERSON'>Νικ. Γκαργκάνας</ENAMEX> 
και <ENAMEX TYPE='PERSON'>Παν. Θωμόπουλος</ENAMEX>. 

Μετά από μια εκτεταμένη εισήγηση του Διοικητού της Τραπέζης Ελλάδος η 
συζήτηση επικεντρώθηκε στον τρόπο που η νομισματική και συναλλαγματική 
πολιτική (κύρια ευθύνη της <ENAMEX TYPE='ORGANIZATION'>Κεντρικής Τραπέζης</ENAMEX>), αλλά και σε συνεργασία με την 
εισοδηματική και φορολογική πολιτική και τις παρεμβάσεις στην αγορά εργασίας, θα 
συμβάλουν στην υποχώρηση του πληθωρισμού το <TIMEX TYPE='DATE'>1998</TIMEX> στο 3%. Ο κυβερνητικός 
αυτός στόχος προφανώς απαιτεί την λήψη διαρθρωτικών μέτρων στα οποία η 
κυβέρνηση πρέπει να προχωρήσει και με ταχύτητα και με τόλμη. Ο διοικητής της 
Τραπέζης της Ελλάδος απαντώντας σε ερώτηση εάν είναι εφικτός ο στόχος για το 
3% δήλωσε: "Θα προσπαθήσουμε. Νομίζω ότι είναι εφικτό". Αναφερόμενος στο ίδιο 
θέμα για το τρέχον έτος εξέφρασε την εκτίμηση, ότι "θα υπάρχει μια μικρή 
υποχώρηση από τα σημερινά επίπεδα". (Σημείωση <ENAMEX TYPE='ORGANIZATION'>Εξπρές</ENAMEX>: 5,6% σήμερα). 

Παρά το γεγονός, ότι η συζήτηση κάλυψε όλα τα επιμέρους θέματα (ισοζύγιο, 
δημόσιο χρέος, αγορά χρήματος, επιτόκια κ.ά.) δεν έγινε συγκεκριμένη εξειδίκευση 
για μέτρα. Ασφαλείς δημοσιογραφικές πληροφορίες αναφέρουν ότι ο πρωθυπουργός 
προετοιμάζει για το πρώτο δεκαήμερο του επόμενου μηνός συζήτηση που θα 
επικεντρωθεί σε συγκεκριμένης υφής και προσανατολισμό μέτρα με βάση εισήγηση 
του υπουργού Εθνικής Οικονομίας και Οικονομικών <ENAMEX TYPE='PERSON'>Γιάν. Παπαντωνίου</ENAMEX>. Είναι 
βέβαιο ότι εκεί, ως προς την κατεύθυνση των μέτρων, θα διατυπωθεί και η θέση της 
<ENAMEX TYPE='ORGANIZATION'>Τραπέζης της Ελλάδος</ENAMEX> η οποία έχει δείξει κατά καιρούς την "ανεξαρτησία" της, παρά 
το γεγονός, ότι το Νομοσχέδιο για τη θεσμική κατοχύρωση της <ENAMEX TYPE='ORGANIZATION'>Κεντρικής Τραπέζης</ENAMEX> 
αν και έχει από καιρό δημοσιοποιηθεί δεν έχει ψηφισθεί από τη <ENAMEX TYPE='ORGANIZATION'>Βουλή</ENAMEX>. 

Οικονομικοί παρατηρητές επισήμαναν ότι η λήψη μέτρων είναι περισσότερο από 
ποτέ αναγκαία όχι μόνο γιατί η προσπάθεια αποκλιμακώσεως του πληθωρισμού 
πρέπει τώρα να προσβάλει τον "πυρήνα" του αλλά γιατί πρέπει σταδιακά να 
αντιμετωπισθούν και θέματα που δημιουργούνται από το ισοζύγιο τής (εν όψει) 
διεξαγωγής των Ολυμπιακών Αγώνων. Ως προς το τελευταίο θέμα υπενθυμίζεται η 
εκτίμηση του διοικητού της Τραπέζης της Ελλάδος, ότι "αφού συνυπολογισθούν 
διάφορες κατηγορίες εσόδων και δαπανών και επειδή υπάρχουν ετεροχρονισμοί 
μεταξύ της υλοποίησης των δαπανών και της είσπραξης των εσόδων, θα απαιτηθεί 
ένας πρόσθετος δανεισμός της τάξεως των 300 δισ. δραχμών".</DOC>

