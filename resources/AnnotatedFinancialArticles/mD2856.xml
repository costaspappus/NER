<DOC>Νικήσαμε τον <ENAMEX TYPE='PERSON'>Νεμπιόλο</ENAMEX>;


ΤΕΛΙΚΑ καταφέραμε να εκνευρίσουμε τον έμπειρο και ψύχραιμο πρόεδρο της <ENAMEX TYPE='ORGANIZATION'>IAAF</ENAMEX> 
έστω και την τελευταία στιγμή και να νομιμοποιήσουμε έτσι τις παρατεταμένες 
αντιδράσεις μας! 

ΑΝ μάλιστα ο σκοπός του Τύπου είναι να υπερκαλύπτει και να ικανοποιεί τα 
αισθήματα των αναγνωστών του, τότε στην περίπτωση του κ. <ENAMEX TYPE='PERSON'>Νεμπιόλο</ENAMEX>, εξετέλεσε 
άριστα την αποστολή του. 

ΔΕΝ ισχύει όμως το ίδιο και για τους κατέχοντες δημόσιες θέσεις και αξιώματα. 

ΔΙΟΤΙ απλός, απλούστατος κανόνας στις διεθνείς σχέσεις, πέρα από τον έλεγχο του 
μέτρου είναι και το εθνικό συμφέρον. Θα μπορούσε στο σημείο αυτό να προσθέσει 
κανείς πως δεν πρέπει να παρασυρόμαστε από την αναπαραγωγή των επιθέσεών μας 
κατά ενός προσώπου ή οργανισμού από άλλα διεθνή έντυπα, γιατί απλά εκείνα και 
εκείνοι που εκφράζονται από αυτά, δεν αναλαμβάνουν και το κόστος. 

ΓΙΑ παράδειγμα όταν ο κ. <ENAMEX TYPE='PERSON'>Πάγκαλος</ENAMEX> είχε χαρακτηρίσει τη <ENAMEX TYPE='LOCATION'>Γερμανία</ENAMEX> "γίγαντα με 
μυαλό νάνου", έγινε πρωτοσέλιδος σε όλες τις μεγάλες εφημερίδες της <ENAMEX TYPE='LOCATION'>Ευρώπης</ENAMEX> 
(κυρίως στις αγγλικές) που πολύ το 'φχαριστήθηκαν, με τη διαφορά πως εμείς 
ζητήσαμε τελικά συγνώμη και όχι αυτοί. 

ΤΙ κερδίσαμε λοιπόν εμείς πέρα από την ικανοποίηση που νιώσαμε ή ένιωσαν όσοι 
αποδοκίμασαν σε ζωντανή τηλεοπτική μετάδοση και δι' ασήμαντον -έως τότε- 
αφορμή τον πρόεδρο της <ENAMEX TYPE='ORGANIZATION'>IAAF</ENAMEX>; 

ΔΕΝ υπήρχε νομίζουμε κανένας σοβαρός λόγος να φτάσουν τα πράγματα στα άκρα 
και να δημιουργήσουμε έναν ακόμα εχθρό που δεν ξέρουμε πού και πόσες φορές θα 
βρεθεί μπροστά μας και τι θα χάσουμε όταν οι αποφάσεις που μας αφορούν περνούν 
από το χέρι του. Δεν έμεινε χρόνος να σκεφθεί κανείς τέτοιου είδους... λεπτομέρειες. 

ΕΤΣΙ ξεχάσαμε πως δεν μας παρακάλεσε κανείς να αναλάβουμε τους αγώνες του 
Παγκόσμιου Πρωταθλήματος Στίβου, αφού συνέβη το ακριβώς αντίθετο, και φυσικά 
δεν προλαβαίνουμε τώρα να συζητήσουμε για υπερβολές ή πιθανές ευθύνες των 
δικών μας παραγόντων. 

ΑΝ αυτό ήθελαν, όσοι δεν συγκράτησαν τη γλώσσα τους, τότε σίγουρα το 
κατάφεραν.
</DOC>
