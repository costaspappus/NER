<DOC>
Βαρύ κλίμα και πτώση...


ΜΕ ΑΠΩΛΕΙΕΣ της τάξης των 17,56 μονάδων ή 1,23% συνέχισε χθες την πορεία 
του ο Γενικός Δείκτης Τιμών του <ENAMEX TYPE='ORGANIZATION'>ΧΑΑ</ENAMEX>, κλείνοντας στις 1.410,23 μονάδες. Και 
τούτο ενώ η ενδοσυνεδριακή του διακύμανση ήταν μεταξύ 1.404,38 και 1.431,43 
μονάδων. Ο δείκτης FTSE/ASE-20, ο οποίος απαρτίζεται από μετοχές τραπεζών και 
εταιριών υψηλής κεφαλαιοποίησης έκλεισε χθες στις 769,84 μονάδες, 
καταγράφοντας ζημίες 1,48%. Η αξία συναλλαγών δεν υπερέβη τα 13,83 δισ. δρχ. 
επί 5,58 εκατ. τεμαχίων μετοχών που άλλαξαν χέρια. Εκ των 235 μετοχών που 
κινήθηκαν, οι 49 σημείωσαν άνοδο και οι 160 πτώση, ενώ 26 δεν παρουσίασαν 
μεταβολή τιμής. 

Οπως επεσήμαιναν χθες έγκυρες χρηματιστηριακές πηγές απευθυνόμενες προς την 
"<ENAMEX TYPE='ORGANIZATION'>Εξπρές</ENAMEX>", αρνητικά επέδρασε επί της ψυχολογίας του επενδυτικού κοινού το 
αποτέλεσμα της δημοπρασίας Εντόκων του <ENAMEX TYPE='ORGANIZATION'>Δημοσίου</ENAMEX>, την προηγούμενη, καθώς για 
τα τρίμηνα το επιτόκιο διαμορφώθηκε σε 13,9% και για τα εξάμηνα σε 13,8%, 
δηλαδή περίπου μία ποσοστιαία μονάδα υψηλότερα από τη δημοπρασία του 
προηγούμενου μηνός. 

Επίσης αρνητικά επέδρασε και η συνέχιση των πιέσεων επί της δραχμής, η οποία 
ώθησε χθες την <ENAMEX TYPE='ORGANIZATION'>Κεντρική Τράπεζα</ENAMEX> σε νέα παρέμβαση για την προάσπιση του εθνικού 
νομίσματος. Συνολικά η <ENAMEX TYPE='ORGANIZATION'>Τράπεζα της Ελλάδος</ENAMEX> πώλησε 28 εκατ. δολ. και 92 εκατ. 
ecu στο fixing για τη στήριξη της δραχμής. 

Το κλίμα στο Χρηματιστήριο επηρέασαν βεβαίως αρνητικά και οι χθεσινές 
απεργιακές κινητοποιήσεις, καθώς κατέδειξαν τις αντιστάσεις του συνδικαλιστικού 
κινήματος στις επιχειρούμενες -και ασφαλώς αναγκαίες σύμφωνα με την αγορά- 
διαρθρωτικές αλλαγές που προωθεί η κυβέρνηση στις <ENAMEX TYPE='ORGANIZATION'>ΔΕΚΟ</ENAMEX>. Αλλαγές, οι οποίες 
βρίσκονται στο επίκεντρο των προσπαθειών μείωσης των κρατικών ελλειμμάτων, τα 
οποία με τη σειρά τους συντηρούν σε υψηλά επίπεδα τα επιτόκια των τίτλων του 
<ENAMEX TYPE='ORGANIZATION'>Δημοσίου</ENAMEX> και κατά συνέπεια ολοκλήρου της αγοράς, με τις παραπάνω συνέπειες 
τόσο για το Χρηματιστήριο όσο και για τη ρευστότητα των ελληνικών επιχειρήσεων.
</DOC>
