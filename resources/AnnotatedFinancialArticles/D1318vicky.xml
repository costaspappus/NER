<DOC>Ετοιμάσθηκε η λύση για τα πανωτόκια


ΣΥΜΦΩΝΗΣΑΝ σε όλα, ακόμη και για το θέμα της αναδρομικότητας, <ENAMEX TYPE='ORGANIZATION'>υπουργείο 
Εθνικής Οικονομίας</ENAMEX> και τράπεζες σε ό,τι αφορά το θέμα του ανατοκισμού των 
δανείων, που εφεξής θα γίνεται ανά εξάμηνο για όλες τις χορηγήσεις. Ληξιπρόθεσμες 
υποχρεώσεις δανείων ανοικτού τρεχούμενου λογαριασμού (κεφάλαια κινήσεως), 
παγίων, στεγαστικών, καταναλωτικών και πιστωτικών καρτών, θα 
κεφαλαιοποιούνται εφεξής ανά εξάμηνο, με προσαύξηση, λόγω υπερημερίας, 2,5 
εκατοστιαίων μονάδων πάνω από το επιτόκιο, που προβλέπει κατά περίπτωση η 
δανειακή σύμβαση. 

Επειδή το όφελος αυτό ισοδυναμεί με αντίστοιχη απώλεια εσόδων των τραπεζών, οι 
τελευταίες σχεδιάζουν ήδη τη μετακύλιση του κόστους αυτού στο σύνολο των 
δανείων. Ως προς την αναδρομική ισχύ του μέτρου, θετικά διακείμενες είναι και οι 
τράπεζες, μόνο και μόνο γιατί δεν θα υπάρχει ουσιαστικό περιεχόμενο για άσκηση 
προσφυγών, από ενδιαφερόμενους, στη Δικαιοσύνη.</DOC>

