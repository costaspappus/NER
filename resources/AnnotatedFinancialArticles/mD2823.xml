<DOC>Χαοτική <ENAMEX TYPE='LOCATION'>Αθήνα</ENAMEX>...


ΕΙΝΑΙ γνωστό πως το βασικό επιχείρημα των συνδικάτων για τις μισθολογικές τους 
διεκδικήσεις είναι πως έχουμε πάψει πλέον να είμαστε χώρα χαμηλού κόστους 
εργασίας και πρέπει τα επίπεδα αμοιβών να αντιστοιχούν στη στάθμη της 
παραγωγικότητας της εργασίας. Κανείς, ωστόσο, δεν αναφέρει πως για μια χώρα 
όπου το 40% του πληθυσμού και των δραστηριοτήτων της είναι συγκεντρωμένο 
στην <ENAMEX TYPE='LOCATION'>Αθήνα</ENAMEX>, ο τρόπος διεκδίκησης του "δίκιου του εργάτη" υποσκάπτει κάθε ίχνος 
παραγωγικότητας. 

ΣΥΓΚΕΚΡΙΜΕΝΑ, μολονότι μεταξύ των περιόδων <TIMEX TYPE='DATE'>1986-90</TIMEX> και <TIMEX TYPE='DATE'>1991-95</TIMEX> ο μέσος 
όρος των χαμένων ημερών εργασίας λόγω απεργιών μειώθηκε στην <ENAMEX TYPE='LOCATION'>Ελλάδα</ENAMEX> κατά 
80% περίπου, παρέμεινε ωστόσο 10 φορές μεγαλύτερος του αντίστοιχου αριθμού 
στην <ENAMEX TYPE='ORGANIZATION'>ΕΕ</ENAMEX>, όπου επίσης σημειώθηκε βελτίωση. Το χειρότερο, όμως, στοιχείο 
σύγκρισης δεν βρίσκεται τόσο στον αριθμό των χαμένων ημερών εργασίας, όσο στο 
ότι αυτές συνοδεύονται από πορείες και καταλήψεις στο κέντρο της <ENAMEX TYPE='LOCATION'>Αθήνας</ENAMEX> και 
αλλού. Και αυτό διότι κατ' αυτόν τον τρόπο παραλύει κάθε έννοια λειτουργικότητας 
των οδικών συγκοινωνιών και οι χρόνοι μεταφοράς του συνόλου των εργαζομένων 
στην πρωτεύουσα επιμηκύνονται κατά 2-3 φορές, περιορίζοντας αντιστοίχως τους 
πραγματικούς χρόνους εργασίας τους. 

ΕΤΣΙ, οι πορείες, χθες, των λογιστών των <ENAMEX TYPE='ORGANIZATION'>ΤΕΙ</ENAMEX>, των εργαζομένων στους 
βρεφονηπιακούς σταθμούς και των εργατών της <ENAMEX TYPE='ORGANIZATION'>Softex</ENAMEX> προς τα υπουργεία έπνιξαν 
κυριολεκτικά την <ENAMEX TYPE='LOCATION'>Αθήνα</ENAMEX>. Το σενάριο αυτό επαναλαμβάνεται μονίμως διότι θεωρείται 
υψηλής αποτελεσματικότητας, καθόσον οι υπουργοί ενδίδουν, υπό την πίεση της 
πορείας και των διαμαρτυριών, και δέχονται τους απεργούς, τους οποίους 
διαφορετικά δεν θα δέχονταν. 

ΚΑΙ ενώ οι υποσχέσεις του υπουργού κ. <ENAMEX TYPE='PERSON'>Ρωμαίου</ENAMEX> περί περιορισμού παρόμοιων 
καταχρηστικών πορειών δείχνουν να μένουν ανεκπλήρωτες, η ελληνική οικονομία 
υποφέρει τα πάνδεινα από τις εκβιαστικές και εγωιστικές νοοτροπίες απεργούντων 
και πολιτικής ηγεσίας. Αλήθεια, οι καταληψίες των οδοστρωμάτων απεργοί καθόλου 
δεν υπολογίζουν τον "επιούσιον" της πανστρατιάς των εργαζομένων συναδέλφων 
τους, που ματαίως προσπαθούν να μεταβούν στους τόπους εργασίας τους; Μήπως 
περισσότερο και από τις ελλείψεις των υποδομών, φταίνε οι "μαύρες τρύπες" στα 
μυαλά μας; 
</DOC>
