<DOC>Νομότυπα μεν αθέμιτα δε...


ΣΕ ΜΙΑ ΠΕΡΙΟΔΟ γενικευμένης νομισματικής αναταραχής, όπου το κυρίαρχο 
στοιχείο των εξελίξεων είναι το ψυχολογικό κλίμα και η έκταση της αβεβαιότητας, 
οιαδήποτε καταλυτική πολιτική ή κοινωνική εξέλιξη λαμβάνει αυτομάτως 
οικονομικό χαρακτήρα και μπορεί να έχει σοβαρές συνέπειες στην οικονομία. 

Ο ΛΟΓΟΣ για τη δυναμική απάντηση των εργατικών συνδικάτων στις <ENAMEX TYPE='ORGANIZATION'>ΔΕΚΟ</ENAMEX>, υπό 
την καθοδήγηση της <ENAMEX TYPE='ORGANIZATION'>ΓΣΕΕ</ENAMEX> - μια απάντηση που αφορά στις προσπάθειες της 
κυβέρνησης να ενισχύσει νομοθετικά τη δυνατότητα παρέμβασής της στο εργασιακό 
καθεστώς λειτουργίας των <ENAMEX TYPE='ORGANIZATION'>ΔΕΚΟ</ENAMEX>. Η απεργιακή κινητοποίηση ισοδυναμεί με μια 
καθολική άρνηση οιουδήποτε νοικοκυρέματος των <ENAMEX TYPE='ORGANIZATION'>ΔΕΚΟ</ENAMEX>, που θα έθιγε 
συγκεκριμένα εργατικά προνόμια χωρίς προηγούμενη συναίνεση των συνδικάτων. 

Η ΣΥΝΔΙΚΑΛΙΣΤΙΚΗ αντίδραση δεν αποτελεί μόνο αμφισβήτηση της κυβερνητικής 
εξουσίας και δυνατότητας για δημοσιονομική εξυγίανση, ούτε και απλή υπεράσπιση 
της εργατικής "αριστοκρατίας" των <ENAMEX TYPE='ORGANIZATION'>ΔΕΚΟ</ENAMEX> εναντίον της κατάργησης των συλλογικών 
συμβάσεων, αλλά συνιστά μετωπική σύγκρουση με την οικονομική πολιτική και 
μάλιστα σε μια περίοδο που έχουν ανοίξει οι "ασκοί του Αιόλου" στα νομισματικά, 
τα εθνικά και τα πολιτικά ζητήματα. 

ΣΕ οποιαδήποτε άλλη περίπτωση, ο αγώνας υπεράσπισης κεκτημένων εργατικών 
προνομίων σε ελλειμματικές, επιδοτούμενες και εν δυνάμει προβληματικές δημόσιες 
επιχειρήσεις και οργανισμούς (διότι έτσι θα καταλήξουν πολλές κερδοφόρες σήμερα 
<ENAMEX TYPE='ORGANIZATION'>ΔΕΚΟ</ENAMEX>, όταν λήξει η μονοπωλιακή τους προστασία και εκτεθούν στον διεθνή 
ανταγωνισμό), μπορεί να μας έβρισκε αντίθετους, θα τον θεωρούσαμε όμως θεμιτό. 

ΣΗΜΕΡΑ, ωστόσο, που η κυβέρνηση παλεύει να επιταχύνει τη δημοσιονομική 
σταθεροποίηση εκπέμποντας επείγοντα μηνύματα στις αγορές σχετικά με την 
αποφασιστικότητά της να υπερασπιστεί την ανταγωνιστικότητα της οικονομίας και 
τη δραχμή ενάντια στις "κερδοσκοπικές" επιθέσεις, ο απεργιακός αγώνας της <ENAMEX TYPE='ORGANIZATION'>ΓΣΕΕ</ENAMEX> 
είναι μεν νομότυπος, όχι όμως θεμιτός. Και αυτό, διότι λειτουργεί 
αποσταθεροποιητικά για το ψυχολογικό κλίμα, την οικονομία και την πολιτική 
ισορροπία της χώρας. 

ΚΑΙ ΕΡΩΤΟΥΜΕ: Ολόκληρη <ENAMEX TYPE='ORGANIZATION'>ΓΣΕΕ</ENAMEX> δεν ξεκίνησε απεργιακό αγώνα για την 
εισοδηματική πολιτική, τις νέες φορολογίες και τον σκληρό Προϋπολογισμό <TIMEX TYPE='DATE'>'98</TIMEX>, και 
"κηρύσσει πόλεμο" στην κυβέρνηση με αφορμή τα "απειλούμενα" προκλητικά 
προνόμια των εργαζομένων στις <ENAMEX TYPE='ORGANIZATION'>ΔΕΚΟ</ENAMEX>; Τον Ελληνα φορολογούμενο που πληρώνει 
τις αθρόες κρατικές επιδοτήσεις προς τις <ENAMEX TYPE='ORGANIZATION'>ΔΕΚΟ</ENAMEX> τον σκέφθηκαν, άραγε, καθόλου;
</DOC>
