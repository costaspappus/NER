<DOC>ΣΤΟ ΕΣΩΤΕΡΙΚΟ ΤΗΣ ΚΥΒΕΡΝΗΣΗΣ 


Δύο πολιτικές για τη "μάχη" των <ENAMEX TYPE='ORGANIZATION'>ΔΕΚΟ</ENAMEX>

Ρεπορτάζ: <ENAMEX TYPE='PERSON'>Γ. Κράλογλου</ENAMEX> 

Η ΑΙΣΘΗΣΗ, ότι η κυβέρνηση δεν έχει πει ακόμη την τελευταία λέξη στην "κόντρα" 
με τα συνδικάτα των <ENAMEX TYPE='ORGANIZATION'>ΔΕΚΟ</ENAMEX>, επικρατεί στο παρασκήνιο αλλά, από χθες, και στο 
προσκήνιο των πολιτικών και οικονομικών διαβουλεύσεων για το σχέδιο 
εκσυγχρονισμού. Πρόκειται για αίσθηση που επιμένει όσο πυκνώνουν οι ενδείξεις, 
ότι μέσα στην κυβέρνηση επικρατούν δύο πόλοι θέσεων και δύο τάσεις απόψεων. 

Ο ένας πόλος, που σχηματοποιείται από το οικονομικό επιτελείο, τους οικονομικούς 
υπουργούς και τους στενούς συνεργάτες του πρωθυπουργού <ENAMEX TYPE='PERSON'>Κ. Σημίτη</ENAMEX>, δεν φοβάται 
τη ρήξη με τα συνδικάτα και στη μεταφορά του προβλήματος απ' ευθείας στην κρίση 
του λαού. 

Πρόκειται για θέση που πλαισιώνεται με την άποψη, ότι η κυβέρνηση οφείλει να 
δείξει μαχητικότητα και ο πρωθυπουργός ηγετικό προφίλ για να αναβαθμιστεί η 
αξιοπιστία της οικονομικής πολιτικής εντός και εκτός της <ENAMEX TYPE='LOCATION'>Ελλάδας</ENAMEX>. Ο δεύτερος 
πόλος που σχηματοποιείται από ανθρώπους του πολιτικού πυρήνα του 
πρωθυπουργού εκφράζει ανησυχίες για την απομάκρυνση του <ENAMEX TYPE='ORGANIZATION'>ΠΑΣΟΚ</ENAMEX> από τα μέχρι 
σήμερα δεδομένα χαρακτηριστικά του κοινωνικού του προσώπου και συνιστά 
τακτική επιχειρήσεων μέσω του διαλόγου. 

Και η θέση αυτή στηρίζεται στην άποψη, ότι η αγανάκτηση των κοινωνικών ομάδων 
από τα οικονομικά και φορολογικά βάρη σε συνδυασμό με τη μείωση του 
πραγματικού εισοδήματος δημιουργεί μια δυναμική η οποία εξυπηρετεί τους 
σκοπούς τόσο της εσωτερικής όσο και της αξιωματικής αντιπολίτευσης και διασπά 
αυτόματα το <ENAMEX TYPE='ORGANIZATION'>ΠΑΣΟΚ</ENAMEX>. Οι θέσεις αυτές που αναπτύχθηκαν έντονα τις παραμονές της 
κατάθεσης του προϋπολογισμού επανέρχονται τώρα στο προσκήνιο υποχρεώνοντας 
ασφαλώς τον πρωθυπουργό <ENAMEX TYPE='PERSON'>Κ. Σημίτη</ENAMEX> να είναι το πρόσωπο στην κυβέρνηση που θα 
πει την τελευταία λέξη. 

Ωστόσο, όλα δείχνουν ότι η κυβέρνηση και προσωπικά ο <ENAMEX TYPE='PERSON'>Κ. Σημίτης</ENAMEX> έχει πεισθεί 
ακόμη μια φορά από το οικονομικό του επιτελείο για την ορθότητα των επιλογών 
ενώ παράλληλα δεν μεταφέρει προς συζήτηση τις θέσεις της μιας πλευράς στον 
κύκλο των συζητήσεων που κάνει με την άλλη.</DOC>

