<DOC>Η ΣΗΜΕΡΙΝΗ ΑΠΕΡΓΙΑ ΤΩΝ ΣΥΝΔΙΚΑΤΩΝ ΣΤΙΣ <ENAMEX TYPE='ORGANIZATION'>ΔΕΚΟ</ENAMEX> 


Τεστ δυνάμεων-διαθέσεων

ΤΗΝ ΕΠΕΚΤΑΣΗ των κινητοποιήσεων των εργαζομένων στις επιχειρήσεις Κοινής 
Ωφέλειας, που συμμετέχουν από χθες τα μεσάνυχτα στην 24ωρη απεργία των 
συνδικάτων των <ENAMEX TYPE='ORGANIZATION'>ΔΕΚΟ</ENAMEX>, εξετάζουν η <ENAMEX TYPE='ORGANIZATION'>ΓΣΕΕ</ENAMEX> και τα συνδικάτα. Οι ηγεσίες τους δεν 
έχουν πεισθεί ότι η επίμαχη τροπολογία στο φορολογικό νομοσχέδιο αφορά μερικές 
ελλειμματικές επιχειρήσεις και μόνον (<ENAMEX TYPE='ORGANIZATION'>Ολυμπιακή</ENAMEX>, <ENAMEX TYPE='ORGANIZATION'>Αστικές Συγκοινωνίες</ENAMEX>, <ENAMEX TYPE='ORGANIZATION'>ΟΣΕ</ENAMEX>, 
<ENAMEX TYPE='ORGANIZATION'>ΕΛΤΑ</ENAMEX>, κ.λπ.), όπως σαφώς δήλωσε χθες ο εμπνευστής της, υπουργός Εθνικής 
Οικονομίας <ENAMEX TYPE='PERSON'>Γ. Παπαντωνίου</ENAMEX>. 

Οι συνδικαλιστές απορρίπτουν τη δυνατότητα που θα προσφέρει η εφαρμογή της 
τροπολογίας στις διοικήσεις των <ENAMEX TYPE='ORGANIZATION'>ΔΕΚΟ</ENAMEX>, να διαμορφώνουν μονομερώς τον Γενικό 
Κανονισμό Προσωπικού. Φοβούνται παρεμβάσεις χωρίς κοινωνική συναίνεση και 
αλλαγές των υφισταμένων σχέσεων που συμφωνούνται μέσω συλλογικών 
διαπραγματεύσεων και προστατεύονται από τις συμβάσεις. Ολες οι παρατάξεις 
απορρίπτουν ακόμη και τυχόν βελτιώσεις της τροπολογίας, εφόσον οι διαφορές 
μεταξύ διοικήσεων-εργαζομένων δεν θα κρίνονται από μεσολαβητικό οργανισμό, 
όπως λ.χ. ο <ENAMEX TYPE='ORGANIZATION'>ΟΜΕΔ</ENAMEX>. 

Από την πλευρά της κυβέρνησης εκφράζεται εμμονή στην πολιτική εκσυγχρονισμού 
των <ENAMEX TYPE='ORGANIZATION'>ΔΕΚΟ</ENAMEX> και στις κεντρικές επιλογές της για την οικονομία. Η εμμονή αυτή ανάγει 
τη σημερινή αναμέτρηση με τα συνδικάτα και σε πολιτική, έστω και "μέτριας 
έντασης", σύμφωνα με εμπλεκόμενο στην υπόθεση υπουργό.</DOC>

