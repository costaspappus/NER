<DOC>Ρυθμίσεις για άτομα με ειδικές ανάγκες


ΘΑ ΕΞΑΙΡΟΥΝΤΑΙ από την υποχρέωση πρόσληψης ατόμων που ανήκουν σε 
ειδικές προστατευόμενες κατηγορίες οι επιχειρήσεις άνω των 50 ατόμων που επί δύο 
συνεχείς χρήσεις παρουσιάζουν -στον ισολογισμό τους- αρνητικό αποτέλεσμα. 
Επιπλέον, τα ηλικιακά όρια των υποψηφίων για πρόσληψη μειώνονται από τα 65 στα 
41 χρόνια, το ανώτατο, και από τα 18 στα 21, το ελάχιστο. Ο περιορισμός που τα 
προηγούμενα συνεπάγονται επηρεάζει τον αριθμό των υποψηφίων και, σύμφωνα με 
τις επιχειρήσεις, μπορεί να συμβάλει στη βελτίωση της επαγγελματικής ποιότητας 
όσων θα προσληφθούν τελικά. 

Χθες, ο υπουργός Εργασίας <ENAMEX TYPE='PERSON'>Μιλτ. Παπαϊωάννου</ENAMEX> έδωσε στη δημοσιότητα το 
προσχέδιο νόμου για τη βελτίωση του επί δεκαετία ισχύοντος νόμου 1648. Το 
προσχέδιο θα αποσταλεί στους κοινωνικούς φορείς και τα κόμματα, θα το 
επεξεργαστεί η <ENAMEX TYPE='ORGANIZATION'>ΟΚΕ</ENAMEX> και στη συνέχεια θα κατατεθεί στη <ENAMEX TYPE='ORGANIZATION'>Βουλή</ENAMEX>. 

"Δεν αλλάζει ο πυρήνας του ισχύοντος νόμου, αλλά οι νέες ρυθμίσεις έχουν στόχο 
την ενίσχυση της ανταγωνιστικότητας των υπόχρεων επιχειρήσεων και της 
αλληλεγγύης προς τα άτομα ειδικών κατηγοριών", είπε ο κ. <ENAMEX TYPE='PERSON'>Παπαϊωάννου</ENAMEX>. Στις 
καινοτομίες του προσχεδίου περιλαμβάνονται η καθιέρωση συστήματος μορίων για 
την αξιολόγηση των υποψηφίων, η υπόδειξη των αναγκών των επιχειρήσεων ενόψει 
προσλήψεων και η αλλαγή του τρόπου συγκρότησης των πρωτοβάθμιων επιτροπών 
κρίσης. Δεν μεταβάλλονται τα ποσοστά των υπό πρόσληψη ατόμων (8% για τον 
ιδιωτικό τομέα και τις <ENAMEX TYPE='ORGANIZATION'>ΔΕΚΟ</ENAMEX>, 5% για τον κυρίως δημόσιο τομέα).</DOC>

