<DOC>ΜΕ ΑΠΟΦΑΣΗ ΤΟΥ ΥΠΟΥΡΓΙΚΟΥ ΣΥΜΒΟΥΛΙΟΥ 


Στο Χρηματιστήριο το 20% της <ENAMEX TYPE='ORGANIZATION'>ΔΕΠ</ENAMEX>

Ρεπορτάζ: <ENAMEX TYPE='PERSON'>Π. Μητρούλια</ENAMEX> 

Η ΔΙΑΘΕΣΗ του 20% των μετοχών της <ENAMEX TYPE='ORGANIZATION'>ΔΕΠ</ENAMEX> στο Χρηματιστήριο, η αλλαγή του 
οργανωτικού σχήματος του ομίλου και η μετονομασία του σε <ENAMEX TYPE='ORGANIZATION'>Ελληνική Εταιρία 
Πετρελαίου</ENAMEX> αποφασίστηκαν χθες από το Υπουργικό Συμβούλιο, το οποίο ενέκρινε 
ομόφωνα τη σχετική πρόταση της υπουργού Ανάπτυξης <ENAMEX TYPE='PERSON'>Βάσως Παπανδρέου</ENAMEX>. Εως το 
τέλος <TIMEX TYPE='DATE'>Οκτωβρίου</TIMEX> αναμένεται να έχει ολοκληρωθεί η κατάρτιση του νόμου που θα 
προβλέπει το νέο καταστατικό της <ENAMEX TYPE='ORGANIZATION'>ΔΕΠ</ENAMEX> για την υλοποίηση του οργανωτικού 
σχήματος του ομίλου, που εγκρίθηκε χθες από το Υπουργικό Συμβούλιο, ενώ έως τις 
<TIMEX TYPE='DATE'>30 Νοεμβρίου</TIMEX> θα έχει ολοκληρωθεί η προετοιμασία για τη μετοχοποίηση, ώστε οι 
διαδικασίες της δημόσιας εγγραφής να μπορούν να γίνουν από την <TIMEX TYPE='DATE'>1η Δεκεμβρίου</TIMEX> 
και μετά. 

Ο χρόνος εισαγωγής του ομίλου στο Χρηματιστήριο θα εξαρτηθεί από τις συνθήκες 
της αγοράς και θα αποφασισθεί από την κυβέρνηση. Οι μετοχές της <ENAMEX TYPE='ORGANIZATION'>ΔΕΠ</ENAMEX> θα 
διατεθούν σε Ελληνες θεσμικούς και ιδιώτες επενδυτές με δημόσια εγγραφή, ενώ 
μέρος των μετοχών θα τοποθετηθεί σε θεσμικούς επενδυτές στο εξωτερικό, με 
περιορισμένη εγγραφή, σύμφωνα με τον Κανονισμό 144Α στο <ENAMEX TYPE='ORGANIZATION'>Χρηματιστήριο Αξιών 
της Νέας Υόρκης</ENAMEX>. Επίσης, μέρος των μετοχών θα διατεθεί στους εργαζόμενους, ενώ 
πρέπει να σημειωθεί ότι η αναδιοργάνωση δεν θα επιφέρει καμιά μείωση 
προσωπικού. 

Σημειώνεται, τέλος, ότι το Υπουργικό Συμβούλιο αποφάσισε επίσης τη διατήρηση 
του 15% των μετοχών της <ENAMEX TYPE='ORGANIZATION'>ΔΕΠΑ</ENAMEX> από τη <ENAMEX TYPE='ORGANIZATION'>ΔΕΠ</ENAMEX> (αρχικά προβλεπόταν ότι η <ENAMEX TYPE='ORGANIZATION'>ΔΕΠΑ</ENAMEX> θα 
παρέμενε εκτός ομίλου κατά 100%), προκειμένου ο τομέας ενέργειας να διατηρήσει 
την οικονομική συνοχή, αλλά και να υπάρχει η δυνατότητα διαμόρφωσης συνολικής 
ενεργειακής πολιτικής.</DOC> 


