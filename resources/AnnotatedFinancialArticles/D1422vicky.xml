<DOC>ΡΙΖΙΚΗ ΑΝΑΘΕΩΡΗΣΗ ΤΗΣ ΚΑΠ 


Μείωση τιμών και παραγωγών αλλάζουν τον γεωργικό χάρτη

Η ΚΛΑΣΙΚΗ Κοινή Αγροτική Πολιτική και ο προστατευτισμός στον οποίο 
συνήθισαν οι Ευρωπαίοι αγρότες τέθηκε σε διαδικασία ριζικής αναθεώρησης. Σε 
λίγες μέρες, μάλιστα, αναμένονται επίσημες ανακοινώσεις από την <ENAMEX TYPE='ORGANIZATION'>Ευρωπαϊκή 
Επιτροπή</ENAMEX> για την πολιτική της που θα ακολουθήσει η Ενωση πέραν του έτους <TIMEX TYPE='DATE'>2000</TIMEX>. 
Σύμφωνα με πληροφορίες από πηγές της Επιτροπής, προτείνεται μια ευρεία 
αναθεώρηση της ΚΑΠ, η οποία δημιουργήθηκε με βάση τον προστατευτισμό, αλλά 
δεν μπορεί πλέον να αντιμετωπίσει τις προκλήσεις του διεθνούς ανταγωνισμού. Η 
αναθεώρηση αυτή αναμένεται να έχει ως βασικούς άξονες τη συρρίκνωση των τιμών, 
την επιτάχυνση της παραγωγικότητας και τη μείωση του αριθμού των παραγωγών. 
Παράλληλα, η Επιτροπή επισημαίνει ότι με τη μελλοντική διεύρυνση της <ENAMEX TYPE='ORGANIZATION'>Ε.Ε.</ENAMEX> 
δημιουργούνται νέα δεδομένα και απαιτείται νέα διανομή πόρων του <ENAMEX TYPE='ORGANIZATION'>Γεωργικού 
Ταμείου</ENAMEX>. 

Οι συγκεκριμένες προτάσεις για τα Διαρθρωτικά Ταμεία θα υποβληθούν με αριθμούς 
στα μέσα του <TIMEX TYPE='DATE'>1998</TIMEX>. Σύμφωνα με πληροφορίες, η Επιτροπή θα επισημάνει ότι με τους 
σημερινούς πόρους δεν μπορεί να συνεχιστούν οι ίδιες πολιτικές ενόψει της 
διεύρυνσης. Χρειάζονται περικοπές, αναδιανομή των πόρων και γενικά η εφαρμογή 
μιας νέας στρατηγικής μετά το <TIMEX TYPE='DATE'>1999</TIMEX>. Ορισμένες πληροφορίες, μάλιστα, πηγαίνουν 
ακόμη πιο μακριά, δεδομένου ότι μεταξύ των προτάσεων της Επιτροπής 
περιλαμβάνεται και η πλήρης κατάργηση των χρηματοδοτήσεων σε δράσεις που 
αφορούν τον τομέα της αλιείας.</DOC>

