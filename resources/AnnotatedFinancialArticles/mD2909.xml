<DOC>
Μικτή εικόνα


ΜΙΚΤΗ εικόνα παρουσίασε χθες η χρηματιστηριακή αγορά ενώ κύκλοι της 
<ENAMEX TYPE='ORGANIZATION'>Σοφοκλέους</ENAMEX> έκαναν λόγο περί τοπικού υψηλού και έναρξη διαδικασίας "διόρθωσης" 
των τιμών. Συγκεκριμένα, ο Γενικός Δείκτης Τιμών τερμάτισε τη χθεσινή 
χρηματιστηριακή συνεδρίαση στις 1.771,04 μονάδες, καταγράφοντας μικρή πτώση 
της τάξης του 0,33 της μονάδας ή 0,02%. Και τούτο ενώ διακυμάνθηκε μεταξύ 
1.765,89 και 1.799,05 μονάδων. Ο FTSE/ASE, τη σύσταση του οποίου παρουσιάζει 
σήμερα ενώπιον κοινού θεσμικών επενδυτών και χρηματιστηριακών παραγόντων του 
<ENAMEX TYPE='LOCATION'>Λονδίνου</ENAMEX> η διοίκηση του <ENAMEX TYPE='ORGANIZATION'>ΧΑΑ</ENAMEX>, έκλεισε χθες με απώλειες της τάξης του 0,08% στις 
1.038,48 μονάδες. Η αξία συναλλαγών διαμορφώθηκε σε 28,61 δισ. δρχ. επί σχεδόν 
8,05 εκατ. τεμαχίων μετοχών που άλλαξαν χέρια.

Εκ των 255 μετοχών που κινήθηκαν, οι 119 έκλεισαν με κέρδη και οι 107 με 
απώλειες ενώ 29 δεν σημείωναν διαφορά τιμής έναντι της προηγούμενης, υπό τον 
ήχο του κώδωνος λήξης. Ειδικότερα, όπως επισημαίνουν τεχνικοί αναλυτές της 
<ENAMEX TYPE='ORGANIZATION'>Σοφοκλέους</ENAMEX>, η αγορά εμφανίζονται να οδεύει προς μερική διόρθωση, καθώς τμήμα 
του επενδυτικού κοινού προχωρά σε εξαργύρωση κερδών. Η άποψη ωστόσο, που 
είναι διάχυτη μεταξύ των χρηματιστηριακών κύκλων, μπορεί να οδηγήσει πιθανώς 
στο ακριβώς αντίθετο αποτέλεσμα, καθώς τροφοδοτεί προσδοκίες. 

Πάντως, από την πλευρά της η <ENAMEX TYPE='ORGANIZATION'>Merrill Lynch</ENAMEX> εξέφρασε δυσοίωνες προβλέψεις 
σχετικά με την πορεία της ελληνικής χρηματιστηριακής αγοράς κατά το επόμενο 
δωδεκάμηνο. Σε έκθεσή της, την οποία δημοσιοποίησε χθες το ειδησεογραφικό 
πρακτορείο <ENAMEX TYPE='ORGANIZATION'>Reuters</ENAMEX>, προτείνεται αποφυγή της ελληνικής χρηματιστηριακής αγοράς 
επί εξάμηνο έως δωδεκάμηνο, για όσους ενδιαφέρονται για μακροπρόθεσμες 
τοποθετήσεις. Αντ' αυτού, συνιστώνται οι "ταχύτερες" συναλλαγές με γνώμονα την 
άμεση αποκομιδή κέρδους. Σημειώνεται πάντως, ότι αντίστοιχες προβλέψεις είχε 
εκφράσει η <ENAMEX TYPE='ORGANIZATION'>Merrill Lynch</ENAMEX> και στα τέλη του προηγούμενου έτους, όταν ο Γενικός 
Δείκτης Τιμών υστερούσε κατά περίπου 85% της σημερινής του αξίας. 
</DOC>


