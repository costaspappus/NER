<DOC>Χωριστά έως <ENAMEX TYPE='DATE'>30.4.98</ENAMEX> η υποβολή του Ε3 


ΧΩΡΙΣΤΑ από την ετήσια δήλωση φορολογίας εισοδήματος και μέχρι <TIMEX TYPE='DATE'>30 Απριλίου</TIMEX> 
επιτρέπεται να υποβληθεί το έντυπο Ε3, συμπληρωμένο με τα οικονομικά στοιχεία 
των επιχειρήσεων και επιτηδευματιών. Το έντυπο Ε3, που συμπληρώνεται για πρώτη 
φορά, υποβάλλεται προς διευκόλυνση των φορολογουμένων, από λογιστή - ελεύθερο 
επαγγελματία, μαζί με τα ίδια έντυπα άλλων φορολογουμένων (πακέτο). Η υποβολή 
θα συνοδεύεται με ονομαστική κατάσταση, η οποία επέχει θέση υπεύθυνης δήλωσης. 

Η ευχέρεια αυτή παρασχέθηκε με την απόφαση του υπουργείου Οικονομικών 
1015595/241/Πολ. 1034/5.2.98: "Προκειμένου για δηλώσεις φορολογίας 
εισοδήματος οικονομικού έτους 1998 που υποβάλλονται εμπρόθεσμα παρέχεται η 
δυνατότητα υποβολής του εντύπου Ε3 από λογιστή - ελεύθερο επαγγελματία (φυσικό 
ή νομικό πρόσωπο), μαζί με τα ίδια έντυπα άλλων φορολογουμένων (πακέτο), 
χωριστά από τη δήλωση φορολογίας εισοδήματος, με βάση ονομαστική κατάσταση 
που θα συνοδεύει τα έντυπα αυτά και θα υποβάλλεται μέχρι <TIMEX TYPE='DATE'>30 Απριλίου 1998</TIMEX> στον 
προϊστάμενο της αρμόδιας, για τη φορολογία του εισοδήματος των 
φορολογουμένων, <ENAMEX TYPE='ORGANIZATION'>Δημόσιας Οικονομικής Υπηρεσίας</ENAMEX> (μια κατάσταση για κάθε 
<ENAMEX TYPE='ORGANIZATION'>ΔΟΥ</ENAMEX>). 

Η κατάσταση επέχει θέση υπεύθυνης δήλωσης και περιλαμβάνει το ονοματεπώνυμο, 
τη διεύθυνση και τον ΑΦΜ του φορολογουμένου και υπογράφεται από τον λογιστή, 
του οποίου φέρει τα στοιχεία εντύπως ή ευκρινώς τη σφραγίδα του. Η ευχέρεια αυτή 
παρέχεται μόνο για φυσικά πρόσωπα και υπόχρεους της παρ. 4 του άρθρου 2 του Ν. 
2238/1994. Τα υπόχρεα αυτά πρόσωπα κατά την υποβολή των δηλώσεων 
φορολογίας εισοδήματός τους στις προθεσμίες που ορίζονται από τις διατάξεις των 
άρθρων 62 και 64 του πιο πάνω νόμου, θα συνυποβάλλουν γνωστοποίηση του 
λογιστή - ελεύθερου επαγγελματία που είναι υπεύθυνος για την υποβολή του 
εντύπου Ε3, η οποία θα φέρει τα στοιχεία του λογιστή εντύπως ή ευκρινώς τη 
σφραγίδα του και η οποία επέχει θέση υπεύθυνης δήλωσης του Ν. 1599/1986. 

Το έντυπο Ε3 δύναται να υποβάλλεται σε συνεχή μηχανογραφικά έντυπα για τα 
οποία ισχύουν ανάλογα όσα ορίζονται στην 1120810/2760/Α0012/Πολ. 
1295/16.11.1995 απόφαση του υπουργού Οικονομικών".</DOC>

