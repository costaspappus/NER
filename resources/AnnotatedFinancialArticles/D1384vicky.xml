<DOC>Καλά πήγε η δημοπρασία των 7ετών ομολόγων 


ΜΕ ΙΚΑΝΟΠΟΙΗΣΗ υποδέχθηκε το <ENAMEX TYPE='ORGANIZATION'>υπουργείο Οικονομικών</ENAMEX> το αποτέλεσμα της 
χθεσινής δημοπρασίας ομολόγων επταετούς διάρκειας κυμαινόμενου επιτοκίου (με 
επιτόκιο βάσεως 9,60% και ημερομηνία εκδόσεως <TIMEX TYPE='DATE'>30/6/97</TIMEX>), και ειδικότερα την 
υπερκάλυψη του δημοπρατηθέντος ποσού κατά τέσσερις φορές, καθώς και την 
υποβολή προσφορών υπέρ το άρτιο. 

Συγκεκριμένα, υπεβλήθησαν προσφορές συνολικού ύψους 554 δισ. δρχ., εκ των 
οποίων έγιναν δεκτές μέχρι του ύψους του δημοπρατηθέντος ποσού (150 δισ. δρχ.) 
με επιτόκια βάσεως από 9,562% έως 9,608%, καθώς και μη ανταγωνιστικές 
προσφορές ποσού 45 δισ. δρχ. με μέσο επιτόκιο βάσεως 9,594%. Σημειώνεται, ότι το 
περιθώριο (spread) ήταν μειωμένο κατά 0,50 μονάδες (από 1,30% σε 0,80%). 

Η επόμενη έκδοση κρατικών τίτλων αφορά τη διάθεση ετήσιων εντόκων γραμματίων 
(με το ισχύον μέχρι σήμερα επιτόκιο 9,60%) και διετών zero-coupon με ετήσια 
σταθερή απόδοση 9,50%, την <TIMEX TYPE='DATE'>1η Ιουλίου</TIMEX>.</DOC>

