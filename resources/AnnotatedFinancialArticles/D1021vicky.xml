<DOC>ΑΝΗΣΥΧΗ Η ΑΓΟΡΑ ΑΠΟ ΤΑ ΔΗΜΟΣΙΕΥΜΑΤΑ ΓΙΑ "ΤΡΥΠΑ" 700 ΔΙΣ. 


Ζητούνται απαντήσεις για την οικονομία

Ρεπορτάζ: <ENAMEX TYPE='PERSON'>Γ. Διαμαντόπουλος</ENAMEX> 

ΕΝΩ ΣΗΜΕΡΑ το μεσημέρι το οικονομικό επιτελείο της κυβέρνησης εξετάζει τις 
εξελίξεις που αφορούν την εκτέλεση του Προϋπολογισμού, επιχειρηματικοί και 
οικονομικοί κύκλοι αναμένουν την αποσαφήνιση του "σκηνικού" στο οποίο κινείται 
η οικονομία, έπειτα από δημοσιεύματα και πληροφορίες που είχαν ως αφετηρία την 
αποχώρηση του κ. <ENAMEX TYPE='PERSON'>Δ. Δρίτσα</ENAMEX> από το <ENAMEX TYPE='ORGANIZATION'>Γενικό Λογιστήριο του Κράτους</ENAMEX>. 

Χθεσινά δημοσιεύματα έκαναν λόγο για απόκλιση 700 δισ. δρχ. στην εκτέλεση του 
εφετινού Προϋπολογισμού, ενώ από την πλευρά του ο υφυπουργός Οικονομικών <ENAMEX TYPE='PERSON'>Γ. 
Δρυς</ENAMEX> δήλωνε στη <ENAMEX TYPE='ORGANIZATION'>Βουλή</ENAMEX> ότι η εφετινή απόκλιση θα είναι η μικρότερη των 
τελευταίων χρόνων. Οι αντικρουόμενες αυτές εκτιμήσεις δημιουργούν την ανάγκη 
για απαντήσεις, τις οποίες ίσως δώσει ο υπουργός Εθνικής Οικονομίας και 
Οικονομικών <ENAMEX TYPE='PERSON'>Γ. Παπαντωνίου</ENAMEX>, μετά το τέλος της σημερινής σύσκεψης. 

Στις διάφορες εκτιμήσεις για αποκλίσεις και υπερβάσεις στα δημοσιονομικά που 
απασχολούν τους οικονομικούς και επιχειρηματικούς κύκλους ήρθαν να προστεθούν 
και οι καταγγελίες βουλευτών του κυβερνώντος κόμματος για προσλήψεις στον 
ευρύτερο δημόσιο τομέα από διοικητές οργανισμών. Ολα αυτά δημιουργούν 
προβληματισμό για το εάν αυτά που εξαγγέλλονται τελικώς εφαρμόζονται. Ενα 
σημαντικό θέμα το οποίο θα αντιμετωπίσει η οικονομική πολιτική είναι το πώς θα 
ελέγξει τα συμβαίνοντα στον ευρύτερο δημόσιο τομέα. 

Στη σημερινή σύσκεψη θα εξετασθούν τρόποι για την αύξηση των εσόδων, αλλά και 
μέτρα για τον περιορισμό των κρατικών δαπανών. Πάντως, οι βασικές κατευθύνσεις 
της οικονομικής πολιτικής για το <TIMEX TYPE='DATE'>1998</TIMEX> αναμένεται να τεθούν στη συνάντηση που θα 
έχει αύριο, Παρασκευή, ο πρωθυπουργός <ENAMEX TYPE='PERSON'>Κ. Σημίτης</ENAMEX> με τον υπουργό Εθνικής 
Οικονομίας και Οικονομικών <ENAMEX TYPE='PERSON'>Γ. Παπαντωνίου</ENAMEX>. 

Το βέβαιον, πάντως, τόνιζε οικονομικός παράγων, είναι ότι η οικονομική πολιτική 
δεν μπορεί να κινηθεί πλέον με τους ίδιους ρυθμούς. Απαιτούνται σοβαρές 
διορθωτικές παρεμβάσεις για να μην αντιστραφούν οι οποιεσδήποτε θετικές τάσεις 
στην οικονομία, υπογράμμισε ο ίδιος παράγων.</DOC>

