<DOC>
ΑΝΕΠΑΙΣΘΗΤΕΣ ΜΕΤΑΒΟΛΕΣ


Οριακή αρνητική μεταβολή της τάξης του 0,89 της μονάδας ή 0,05% σημείωσε χθες 
ο γενικός δείκτης τιμών του <ENAMEX TYPE='ORGANIZATION'>ΧΑΑ</ENAMEX>, κλείνοντας στις 1.619,20 μονάδες. Και τούτο ενώ 
διακυμάνθηκε, κατά τη διάρκεια της συνεδρίασης, μεταξύ 1.616,64 και 1.627,30 
μονάδων, εν μέσω μάλλον αραιών συναλλαγών, η αξία των οποίων δεν υπερέβη 
σημαντικά τα 7,21 δισ. δρχ. Συνολικά, 2,38 εκατ. τεμάχια μετοχών άλλαξαν χέρια. 

Εκ των 226 μετοχών που κινήθηκαν, οι 91 έκλεισαν με κέρδη και οι 103 με ζημίες, 
ενώ 32 δεν παρουσίασαν μεταβολή τιμής. Εκ των κλαδικών δεικτών, ουσιαστική 
άνοδο, της τάξης του 2,78%, σημείωσε εκείνος των κατασκευαστικών εταιριών, ενώ 
οι λοιποί παρουσίασαν οριακά κέρδη ή ζημίες. Στο ανώτερο πλαφόν τερμάτισε τη 
συνεδρίαση η μετοχή της <ENAMEX TYPE='ORGANIZATION'>Πειραιώς Επενδυτική</ENAMEX>, ενώ ακολούθησαν οι μετοχές της 
<ENAMEX TYPE='ORGANIZATION'>Αθηναία</ENAMEX>, της <ENAMEX TYPE='ORGANIZATION'>Δημητριάδη</ENAMEX>, η προνομιούχος της <ENAMEX TYPE='ORGANIZATION'>Βαλκάν Εξπόρτ</ENAMEX> και η κοινή μετοχή 
της κατασκευαστικής εταιρίας <ENAMEX TYPE='ORGANIZATION'>Ευρωπαϊκή Τεχνική</ENAMEX>. 

Αντίθετα, τις σημαντικότερες απώλειες κατέγραψε η μετοχή της ασφαλιστικής 
εταιρίας <ENAMEX TYPE='ORGANIZATION'>Αστήρ</ENAMEX>, η προνομιούχος της <ENAMEX TYPE='ORGANIZATION'>Αφοί Λαμπρόπουλοι</ENAMEX>, η κοινή <ENAMEX TYPE='ORGANIZATION'>Ιπποτούρ</ENAMEX>, η 
προνομιούχος <ENAMEX TYPE='ORGANIZATION'>Ιντεάλ</ENAMEX> και η <ENAMEX TYPE='ORGANIZATION'>ΑΛΚΑΡ-ΑΕΜΕΤ</ENAMEX>. Εντονη συναλλακτική δραστηριότητα 
σημείωσαν οι τίτλοι της <ENAMEX TYPE='ORGANIZATION'>Τράπεζας Εργασίας</ENAMEX>, του <ENAMEX TYPE='ORGANIZATION'>ΟΤΕ</ENAMEX>, της <ENAMEX TYPE='ORGANIZATION'>Εθνικής Τράπεζας</ENAMEX>, της 
<ENAMEX TYPE='ORGANIZATION'>Alpha Τραπέζης Πίστεως</ENAMEX>, της <ENAMEX TYPE='ORGANIZATION'>Κτηματικής Τράπεζας</ENAMEX>, της <ENAMEX TYPE='ORGANIZATION'>Ελλ. Τεχνοδομικής</ENAMEX> και των 
<ENAMEX TYPE='ORGANIZATION'>Επιχ. Αττικής</ENAMEX>. Οπως αναφέρουν έγκυροι χρηματιστηριακοί παρατηρητές, η αγορά 
εμφανίζεται να κινείται δίχως ουσιαστική κατεύθυνση, εξαιτίας τόσο της απουσίας 
ουσιαστικών μακροοικονομικών εξελίξεων, όσο και εισροών "νέων" κεφαλαίων σε 
αυτήν. 

Σύμφωνα με τις ίδιες πηγές, στο επίκεντρο του ενδιαφέροντος παραμένει η υπόθεση 
της ανάληψης ή μη της διοργάνωσης των Ολυμπιακών Αγώνων του <TIMEX TYPE='DATE'>2004</TIMEX>, την οποία 
συνδέουν με τα γενικότερα οφέλη που εκτιμάται ότι θα έχει η ελληνική οικονομία 
από αυτήν. Κατά τα λοιπά, όπως επισημαίνουν, την αγορά επηρέασε χθες και η 
έκδοση ομολόγων του <ENAMEX TYPE='ORGANIZATION'>Δημοσίου</ENAMEX>, η οποία απορρόφησε τμήμα της υπάρχουσας 
ρευστότητας.
</DOC>
