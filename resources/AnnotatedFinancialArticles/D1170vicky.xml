<DOC>Εκτόνωση των πιέσεων


ΜΕ ΣΗΜΑΝΤΙΚΗ υποχώρηση των πιέσεων επί της δραχμής, στο βαθμό που αυτές 
εκφράζονται αφενός με την εκροή συναλλάγματος και αφετέρου με τη διαμόρφωση 
της ισοτιμίας της δραχμής έναντι των ξένων νομισμάτων, κινήθηκε χθες η αγορά 
χρήματος. Κύριος μοχλός αποκρούσεως των όποιων πιέσεων ήταν και πάλι τα 
επιτόκια, που κατά τη διάρκεια της ημέρας αυξήθηκαν σημαντικά για να 
υποχωρήσουν, σε κάποιο ποσοστό, στη συνέχεια. 

Καταλυτικά πάντως επέδρασαν στη βελτίωση του κλίματος τόσο οι δηλώσεις του 
υπουργού Εθνικής Οικονομίας και Οικονομικών <ENAMEX TYPE='PERSON'>Γ. Παπαντωνίου</ENAMEX> όσο και τα 
επώνυμα και ανώνυμα σχόλια τραπεζικών παραγόντων σε ό,τι αφορά την με κάθε 
μέσο στήριξη της ισοτιμίας της δραχμής. Ταυτόχρονα, ιδιαίτερα θετικά επέδρασε και 
η δημοσιοποίηση στοιχείων για τη θετική εξέλιξη επιμέρους δημοσιονομικών 
μεγεθών. Ο υπουργός Εθνικής Οικονομίας είπε ότι πέραν των επιτοκίων, που θα 
συνεχίσουν να παίζουν κυρίαρχο ρόλο, θα εφαρμοσθούν και διαρθρωτικές αλλαγές -
υπονοώντας την επιτάχυνση του προγράμματος αποκρατικοποιήσεων. 

Των δηλώσεων του υπουργού προηγήθηκε σύσκεψη υπό την προεδρία του 
πρωθυπουργού <ENAMEX TYPE='PERSON'>Κ. Σημίτη</ENAMEX>, με συμμετοχή του υπουργού Εθν. Οικονομίας και του 
διοικητή της Τραπέζης της Ελλάδος <ENAMEX TYPE='PERSON'>Λ. Παπαδήμου</ENAMEX>. Στη σύσκεψη εξετάσθηκαν τα 
τελευταία διαθέσιμα στοιχεία για το <TIMEX TYPE='DATE'>1997</TIMEX>. Ο κ. <ENAMEX TYPE='PERSON'>Παπαντωνίου</ENAMEX> ανακοίνωσε ότι τα 
φορολογικά έσοδα αυξήθηκαν τον <TIMEX TYPE='DATE'>Δεκέμβριο</TIMEX> κατά 25%, γεγονός που μεταβάλλει 
θεαματικά τα δημοσιονομικά δεδομένα επί το θετικότερο.</DOC>

