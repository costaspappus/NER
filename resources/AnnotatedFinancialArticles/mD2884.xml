<DOC>Οι άλλοι πρόλαβαν...


"ATTENTION please: η επιβίβαση στο ευρωτρένο σχεδόν ολοκληρώθηκε, ο 
τελευταίος υποψήφιος
ταξιδιώτης παρακαλείται όπως σπεύσει να επιβιβασθεί προτού το τρένο αναπτύξει 
ταχύτητα...". Κάπως
έτσι μπορεί να αποδοθεί μεταφορικά το μήνυμα που μας στέλνει η τελευταία έκθεση 
της Κομισιόν. 

ΜΑΣ παροτρύνει, δηλαδή, να επιταχύνουμε τον δρασκελισμό μας στην προσπάθειά 
μας να φθάσουμε και
να ενταχθούμε στο ευρώ μαζί ή σχεδόν ταυτόχρονα με την υπόλοιπη ομάδα. 
Παρότρυνση που αποτελεί
μεν αναγνώριση της συντελεσθείσης προόδου και της δυνατότητας που διανοίγεται 
για ένταξη με
ελάχιστη χρονική απόκλιση (1 έτος), αλλά που συνιστά συγχρόνως προειδοποίηση 
προς τη χώρα μας πως
κινδυνεύει να απομακρυνθεί και να παραμείνει οριστικά εκτός του ευρωτρένου, εάν 
παρατείνει τη
μεταβατική περίοδο, και σε συνθήκες απομόνωσης. 

ΔΙΟΤΙ, ας μην γελιόμαστε. Πριν από μερικές εβδομάδες ή και μήνες, υπήρχε ακόμη 
πλήρης αβεβαιότητα
για το εύρος του αριθμού των χωρών της αρχικής συμμετοχής στο ευρώ και πολλοί 
εκτιμούσαν ακόμη και
τη <ENAMEX TYPE='LOCATION'>Γερμανία</ENAMEX> ως εκτός αρχικού πυρήνα. Η σύγκρουση γερμανικής κυβέρνησης και 
<ENAMEX TYPE='ORGANIZATION'>Μπούντεσμπανκ</ENAMEX> για την
μέσω λογιστικού τεχνάσματος (ανατίμηση γερμανικών αποθεμάτων χρυσού) κάλυψη 
του κριτηρίου του
3% δημοσίου ελλείμματος και οι αιρετικές προτάσεις της νέας γαλλικής 
σοσιαλιστικής κυβέρνησης για
επανεξέταση του συμφώνου σταθερότητας και για δημιουργία άτυπου πολιτικού 
συμβουλίου που να
ελέγχει την <ENAMEX TYPE='ORGANIZATION'>Ευρωπαϊκή Κεντρική Τράπεζα</ENAMEX> και να συντονίζει την οικονομική 
πολιτική των χωρών - μελών
είχαν εμφυσήσει βαθύτατες ανησυχίες στις διεθνείς αγορές για τη στερεότητα και την 
εφικτότητα του
εγχειρήματος της <ENAMEX TYPE='ORGANIZATION'>ΟΝΕ</ENAMEX>. 

ΟΙ ΔΙΑΦΟΡΕΣ και οι αντιφάσεις αυτές βαθμιαία εξομαλύνθηκαν και τα ευρωπαϊκά 
νομίσματα που είχαν
υποτιμηθεί έναντι του δολαρίου επανέκαμψαν. Η συζήτηση περί πιθανής αναβολής 
του χρόνου έναρξης
του ευρώ ή περί ελαστικής ερμηνείας των κριτηρίων καταλάγιασε. 

ΜΕ ΤΙΣ τελευταίες προβλέψεις της, η Κομισιόν δηλώνει πίστη στην εμπρόθεσμη 
έναρξη της <ENAMEX TYPE='ORGANIZATION'>ΟΝΕ</ENAMEX> με τη
συμμετοχή όλων σχεδόν των χωρών - μελών. Η εξαίρεση της <ENAMEX TYPE='LOCATION'>Γαλλίας</ENAMEX> γίνεται για 
λόγους άσκησης πίεσης
στη δημοσιονομική της πολιτική και μάλλον θα δοθεί τελική έγκριση για τη 
συμμετοχή της. 

ΓΙΑ την περίπτωση της <ENAMEX TYPE='LOCATION'>Ελλάδας</ENAMEX> υπάρχει διάχυτη αισιοδοξία περί μικρής μόνον 
καθυστέρησης υπό τον
όρο ότι θα εντείνουμε τις προσπάθειές μας. Θα την αξιοποιήσουμε; 
</DOC>
