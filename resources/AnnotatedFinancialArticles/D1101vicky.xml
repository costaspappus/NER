<DOC>ΑΠΟ ΤΟΝ <ENAMEX TYPE='ORGANIZATION'>ΟΤΕ</ENAMEX> 


Προγραμματικές συμφωνίες 60 δισ. δρχ.

Ρεπορτάζ: <ENAMEX TYPE='PERSON'>Π. Αμυράς</ENAMEX> 

ΕΓΚΡΙΘΗΚΕ χθες από το διοικητικό συμβούλιο του <ENAMEX TYPE='ORGANIZATION'>ΟΤΕ</ENAMEX> η μελέτη σκοπιμότητας 
για την προμήθεια, μέσω προγραμματικών συμφωνιών, καλωδίων και υλικού 
τερματικού δαπάνης άνω των 60 δισ. δρχ. Με τον τρόπο αυτόν ανοίγει ο δρόμος για 
τη σύναψη και των υπόλοιπων προγραμματικών συμφωνιών, που αφορούν ψηφιακά, 
δίκτυα και άλλο τηλεπικοινωνιακό υλικό, προϋπολογισμού εκατοντάδων 
δισεκατομμυρίων δραχμών. 

Σύμφωνα με τη διαδικασία, θα ακολουθήσουν διαπραγματεύσεις μεταξύ της 
διοίκησης του <ENAMEX TYPE='ORGANIZATION'>ΟΤΕ</ENAMEX> και των εγχώριων οίκων, ώστε να οριστικοποιηθούν οι 
συμφωνίες. Χθες εγκρίθηκε η σκοπιμότητα για τις προμήθειες: 
* Καλωδίων οπτικών ινών και συμβατικών αξίας 50 δισ. δρχ. Θα υπάρξουν 
διαπραγματεύσεις με τους οίκους <ENAMEX TYPE='ORGANIZATION'>Αλκατέλ</ENAMEX>, <ENAMEX TYPE='ORGANIZATION'>Ελληνικά Καλώδια</ENAMEX>, <ENAMEX TYPE='ORGANIZATION'>Fulgor</ENAMEX>, <ENAMEX TYPE='ORGANIZATION'>Ορφανίδης</ENAMEX>, 
<ENAMEX TYPE='ORGANIZATION'>ΕΛΒΙΤΥΛ</ENAMEX> και <ENAMEX TYPE='ORGANIZATION'>Καλώδια Ξάνθης</ENAMEX>. 
* Τερματικού δικτύου προϋπολογισμού 5 δισ. 
* Υλικών θερμοσυσσωρευτών αξίας 6 δισ. 

Κατά τη χθεσινή συνεδρίαση του διοικητικού συμβουλίου του <ENAMEX TYPE='ORGANIZATION'>ΟΤΕ</ENAMEX>, αποφασίστηκε 
επίσης να προσφύγει ο Οργανισμός στο Συμβούλιο της Επικρατείας κατά της 
απόφασης της <ENAMEX TYPE='ORGANIZATION'>Εθνικής Επιτροπής Τηλεπικοινωνιών</ENAMEX> με την οποία 
αναπροσαρμόσθηκαν τα τέλη που εισπράττει ο <ENAMEX TYPE='ORGANIZATION'>ΟΤΕ</ENAMEX> από τις εταιρίες κινητής 
τηλεφωνίας για τη διασύνδεση των δικτύων τους. Οπως είναι γνωστό, η <ENAMEX TYPE='ORGANIZATION'>ΕΕΤ</ENAMEX> 
αναπροσάρμοσε το τέλος σε 11,5 δρχ. ανά λεπτό συνδιάλεξης, ωστόσο ο <ENAMEX TYPE='ORGANIZATION'>ΟΤΕ</ENAMEX> ζητεί 
την περαιτέρω αύξηση των τελών με αναδρομική ισχύ από το <TIMEX TYPE='DATE'>1993</TIMEX>.</DOC> 


