<DOC>
<ENAMEX TYPE='ORGANIZATION'>EUROXX</ENAMEX> 


Ασφάλιση στους <ENAMEX TYPE='ORGANIZATION'>Lloyd's</ENAMEX>

ΣΥΜΒΑΣΗ με την εισηγμένη ασφαλειομεσιτική εταιρία Κούμπας, για την κάλυψη 
από τον διεθνή ασφαλιστικό οίκο <ENAMEX TYPE='ORGANIZATION'>Lloyd's</ENAMEX> της λειτουργίας της και των συναλλαγών 
των πελατών της, έναντι σειράς κινδύνων, υπέγραψε η χρηματιστηριακή εταιρία 
"<ENAMEX TYPE='ORGANIZATION'>Euroxx ΑΧΕ</ENAMEX>". Συγκεκριμένα, η σύμβαση αφορά: 

1) Κάλυψη της εκ του νόμου ευθύνης του ασφαλισμένου σύμφωνα με τους 
κανονισμούς του <ENAMEX TYPE='ORGANIZATION'>Χρηματιστηρίου Αθηνών</ENAMEX> έναντι τρίτων (συμπεριλαμβανομένων και 
των πελατών του) από αδυναμία υλοποίησης συναλλαγών, στο πλαίσιο των 
δραστηριοτήτων του, οφειλόμενη σε: 
* α) Φυσική απώλεια, καταστροφή ή ζημία των αξιόγραφων και μετρητών από 
οποιαδήποτε αιτία. 
* β) Παραποίηση, πλαστογράφηση, κλοπή ή απώλεια των αξιογράφων / μετρητών 
που διαχειρίζεται ο ασφαλισμένος "καλή τη πίστει". 
* γ) Εξαπάτηση του ασφαλισμένου συνεπεία πλαστοπροσωπίας (για αγορά ή πώληση 
αξιόγραφων). 

2) Κάλυψη φυσικής απώλειας, καταστροφής ή ζημιάς των αξιόγραφων και μετρητών 
που βρίσκονται στην κατοχή του ασφαλισμένου. 

3) Κάλυψη αξιόγραφων και μετρητών κατά τη μεταφορά τους από τον ασφαλισμένο. 

4) Κάλυψη άμεσης ζημιάς που προκαλείται στον ασφαλισμένο από απιστία και 
δόλιες πράξεις των υπαλλήλων του για απώλεια αξιογράφων/μετρητών που 
βρίσκονται στην κατοχή του. 

5) Κάλυψη απώλειας / ζημιάς από ηλεκτρονική απάτη. 

6) Κάλυψη λαθών και παραλείψεων για απώλεια / ζημιά πελατών (τρίτων) από 
υπαιτιότητα, λάθος ή παράλειψη κατά την άσκηση της επαγγελματικής 
δραστηριότητας του ασφαλισμένου. 

7) Κάλυψη εξόδων αντικαταστάσεως απωλεσθέντων αξιογράφων κ.λπ., σύμφωνα με 
τη <ENAMEX TYPE='ORGANIZATION'>Reissue Clause</ENAMEX>.</DOC>

