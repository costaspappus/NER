<DOC>Κίνδυνος "συντριβής" της "<ENAMEX TYPE='ORGANIZATION'>Ο.Α.</ENAMEX>"


ΠΙΘΑΝΟΤΑΤΗ φαίνεται, πλέον, η σύγκρουση μεταξύ κυβέρνησης και εργαζομένων 
στην <ENAMEX TYPE='ORGANIZATION'>Ολυμπιακή Αεροπορία</ENAMEX>, εξέλιξη που θεωρείται ολέθρια για το μέλλον του 
εθνικού μας αερομεταφορέα, τη στιγμή μάλιστα που ο υπουργός Μεταφορών <ENAMEX TYPE='PERSON'>Τάσος 
Μαντέλης</ENAMEX> δίνει το "πράσινο φως" για την κατάρτιση νέου προγράμματος εξυγίανσης. 
Οι ιπτάμενοι συνοδοί και φροντιστές δηλώνουν κόπωση και αρνούνται να εργαστούν 
υπερωριακά! 

Η μονιμοποίηση των εκτάκτων δεν αποτελεί το μοναδικό σημείο αντιπαράθεσης. 
Διελκυστίνδα συνιστά και η περιβόητη τροπολογία για το φορολογικό. Το τρίτο 
σημείο διαφωνίας αφορά το νεοεξαγγελθέν πρόγραμμα εξυγίανσης, τους κεντρικούς 
άξονες του οποίου ανακοίνωσε ο υπουργός. Τα σωματεία της <ENAMEX TYPE='ORGANIZATION'>Ο.Α.</ENAMEX> ζητούν να 
μονιμοποιηθούν έκτακτοι συνάδελφοί τους γιατί, σε αντίθετη περίπτωση, θα 
σημειώνονται καθημερινά πολύωρες καθυστερήσεις, ακόμη και ματαιώσεις πτήσεων, 
καθώς το υπάρχον μόνιμο προσωπικό δεν επαρκεί.</DOC>

