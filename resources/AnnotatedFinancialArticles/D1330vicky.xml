<DOC>ΑΠΟ ΤΟ <ENAMEX TYPE='ORGANIZATION'>ΥΠΕΘΟ</ENAMEX>, ΤΙΣ ΔΗΜΟΣΙΟΝΟΜΙΚΕΣ ΑΡΧΕΣ ΚΑΙ ΤΗΝ ΑΓΟΡΑ 


Καλοί οιωνοί για τα επιτόκια

Ρεπορτάζ: <ENAMEX TYPE='PERSON'>Θ. Παναγόπουλος</ENAMEX> ΜΗΝΥΜΑΤΑ, τα οποία προαναγγέλλουν περαιτέρω 
εξομάλυνση των συνθηκών στην εγχώρια αγορά χρήματος, εξέπεμψαν χθες τόσο η 
πολιτική ηγεσία του <ENAMEX TYPE='ORGANIZATION'>ΥΠΕΘΟ</ENAMEX> όσο και οι δημοσιονομικές αρχές, αλλά κυρίως οι ίδιες 
οι δυνάμεις της αγοράς. Οι τελευταίες (σε συνδυασμό με τις νομισματικές αρχές) 
διαμόρφωσαν χθες χαμηλότερα επίπεδα ισορροπίας των επιτοκίων, καθώς στη 
δημοπρασία αποδοχής δραχμικών καταθέσεων, διάρκειας 14 ημερών με σταθερό 
επιτόκιο, που διενήργησε η <ENAMEX TYPE='ORGANIZATION'>Τράπεζα της Ελλάδος</ENAMEX>, κεφάλαια ύψους 280 δισ. δρχ. 
έγιναν αποδεκτά με επιτόκιο 17,50% έναντι 18% την περασμένη Τετάρτη και 19% 
την αμέσως προηγούμενη εβδομάδα. 

Απαντώντας, στη διάρκεια συνέντευξης Τύπου, σε σχετικές δημοσιογραφικές 
ερωτήσεις ο υπουργός Εθνικής Οικονομίας και Οικονομικών <ENAMEX TYPE='PERSON'>Γιάννος Παπαντωνίου</ENAMEX> 
τόνισε χθες ότι, με βάση το περιεχόμενο επαφών που είχε στο <ENAMEX TYPE='LOCATION'>Λονδίνο</ENAMEX> την 
προηγούμενη εβδομάδα με οικονομικούς και επιχειρηματικούς παράγοντες, 
σχημάτισε την άποψη ότι οι ως άνω κύκλοι προβλέπουν (όσο, βεβαίως, είναι 
δυνατόν μια τέτοια πρόβλεψη να θεωρείται ως απολύτως ασφαλής) εξομάλυνση των 
αγορών στη <ENAMEX TYPE='LOCATION'>Ν. Α. Ασία</ENAMEX> και -πάντως- όχι κινδύνους για άλλες αναδυόμενες αγορές 
(<ENAMEX TYPE='LOCATION'>Λατινική Αμερική</ENAMEX>, <ENAMEX TYPE='LOCATION'>Ρωσία</ENAMEX>) ή και ισχυρές αγορές (π.χ. <ENAMEX TYPE='LOCATION'>Ιαπωνία</ENAMEX>), κάτι που, φυσικά, 
είναι επιθυμητό στην <ENAMEX TYPE='LOCATION'>Αθήνα</ENAMEX>. Ετσι, διατύπωσε την πρόβλεψη ότι στο δεύτερο 
εξάμηνο του <TIMEX TYPE='DATE'>1998</TIMEX> θα αρχίσουν να αποκλιμακώνονται με κανονικούς ρυθμούς τα 
επιτόκια. 

Εξάλλου, καθορίστηκαν χθες οι εννέα τράπεζες που θα συμμετάσχουν στην πρώτη 
ομάδα των Βασικών Διαπραγματευτών Αγοράς (Primary Dealers), ύστερα από 
συνάντηση που είχε ο υφυπουργός Οικονομικών <ENAMEX TYPE='PERSON'>Νίκος Χριστοδουλάκης</ENAMEX> με 
εκπροσώπους των Τραπεζών. Πρόκειται για τις εξής: 
* <ENAMEX TYPE='ORGANIZATION'>Εθνική Τράπεζα</ENAMEX> 
* <ENAMEX TYPE='ORGANIZATION'>Εμπορική Τράπεζα</ENAMEX> 
* <ENAMEX TYPE='ORGANIZATION'>Alpha Τράπεζα Πίστεως</ENAMEX> 
* <ENAMEX TYPE='ORGANIZATION'>Ιονική Τράπεζα</ENAMEX> 
* <ENAMEX TYPE='ORGANIZATION'>Αγροτική Τράπεζα</ENAMEX> 
* <ENAMEX TYPE='ORGANIZATION'>Eurobank</ENAMEX> 
* <ENAMEX TYPE='ORGANIZATION'>NatWest</ENAMEX> 
* <ENAMEX TYPE='ORGANIZATION'>Bank of America</ENAMEX> 
* <ENAMEX TYPE='ORGANIZATION'>Citibank</ENAMEX>. 

Η πρώτη εφαρμογή του θεσμού θα συμπέσει με τις εκδόσεις κρατικών τίτλων που θα 
πραγματοποιηθούν εντός του τρέχοντος μηνός (τρίμηνα έντοκα γραμμάτια, ύψους 50 
δισ. δρχ. και διετή ομόλογα, σταθερού επιτοκίου, ύψους 60 δισ. δρχ.).</DOC>

