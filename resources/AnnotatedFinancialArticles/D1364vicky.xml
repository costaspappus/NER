<DOC>Σήμερα στο <ENAMEX TYPE='ORGANIZATION'>ΧΑΑ</ENAMEX> η παρουσίαση του β' πακέτου μετοχών ΟΤΕ


Ο ΦΑΚΕΛΟΣ για τη διάθεση του δεύτερου πακέτου μετοχών του <ENAMEX TYPE='ORGANIZATION'>ΟΤΕ</ENAMEX> θα 
παρουσιαστεί σήμερα από τη διοίκηση του Οργανισμού στις αρχές του 
Χρηματιστηρίου. 

Η κυβέρνηση έχει καταλήξει στην απόφαση να διαθέσει 45 εκατομμύρια μετοχές σε 
Ελληνες και ξένους επενδυτές, παρέχοντας ταυτόχρονα σημαντικά κίνητρα στους 
παλαιούς μετόχους, αλλά και στους νέους ιδιώτες που επιθυμούν να αγοράσουν 
μετοχές του <ENAMEX TYPE='ORGANIZATION'>ΟΤΕ</ENAMEX>. Το κλίμα είναι ιδιαίτερα ευνοϊκό στη <ENAMEX TYPE='ORGANIZATION'>Σοφοκλέους</ENAMEX> -χθες η μετοχή 
του <ENAMEX TYPE='ORGANIZATION'>ΟΤΕ</ENAMEX> έκλεισε στην τιμή των 6.595 δρχ., σημειώνοντας άνοδο 4,4%- ενώ οι 
δημόσιες εγγραφές θα γίνουν από <TIMEX TYPE='DATE'>16 έως 20 Ιουνίου</TIMEX>. Υπενθυμίζεται ότι η τιμή 
διάθεσης του νέου πακέτου μετοχών (10,7%) θα καθοριστεί μία εβδομάδα πριν από 
τις δημόσιες εγγραφές με τη διαδικασία του book building, όπου οι θεσμικοί 
επενδυτές του εξωτερικού θα καταθέσουν τις προσφορές τους μέσω ηλεκτρονικών 
υπολογιστών στην <ENAMEX TYPE='ORGANIZATION'>Εθνική Τράπεζα</ENAMEX>. 

Οι κυβερνητικές αποφάσεις προβλέπουν ότι θα ικανοποιούνται σε σημαντικό βαθμό 
οι αιτήσεις για αγορά μετοχών από νέους μικροεπενδυτές, ώστε να εξασφαλιστεί η 
διασπορά των τίτλων. Για το λόγο αυτόν οι τίτλοι θα διατίθενται με έκπτωση 7%-8% 
ενώ οι παλαιοί μέτοχοι θα μπορούν κατά την εβδομάδα που θα προηγηθεί της 
δημόσιας εγγραφής (δηλαδή όταν θα διεξάγεται η διαδικασία του book building) να 
υποβάλλουν αιτήσεις για αγορά μετοχών.</DOC>

