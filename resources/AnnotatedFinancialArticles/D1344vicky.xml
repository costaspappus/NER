<DOC>Παράταση προθεσμίας για τα προγράμματα των ΜΜΕ


Ρεπορτάζ: <ENAMEX TYPE='PERSON'>Γ. Κράλογλου</ENAMEX> 

ΜΕΧΡΙ τις <TIMEX TYPE='DATE'>18 Ιουνίου</TIMEX> θα δέχονται οι Ενδιάμεσοι Φορείς Διαχείρισης αιτήσεις 
ενδιαφερομένων επενδυτών από το χώρο των Μικρομεσαίων Επιχειρήσεων για 
υπαγωγή στα πέντε προγράμματα ενίσχυσης που προωθεί το <ENAMEX TYPE='ORGANIZATION'>υπουργείο Ανάπτυξης</ENAMEX> 
μέχρι το <TIMEX TYPE='DATE'>2000</TIMEX>, προγραμματίζοντας την κάλυψή τους με πόρους συνολικού ύψους 
100 δισ. δρχ. 

Η παράταση για έναν μήνα (αρχική λήξη <TIMEX TYPE='DATE'>15 Μαόου</TIMEX>) της προθεσμίας κρίθηκε 
αναγκαία προκειμένου να γίνει η καλύτερη δυνατή ενημέρωση των ενδιαφερομένων 
αλλά και να δοθεί ο χρόνος για τη σύσταση και οργάνωση των Ενδιάμεσων Φορέων 
Διαχείρισης, οι οποίοι θα υπογράψουν τις σχετικές συμβάσεις με το <ENAMEX TYPE='ORGANIZATION'>Δημόσιο</ENAMEX> μέχρι 
τα μέσα <TIMEX TYPE='DATE'>Μαίου</TIMEX>. 

Με την παράταση της προθεσμίας υποβολής των αιτήσεων που αποφάσισε ήδη η 
υφυπουργός Ανάπτυξης <ENAMEX TYPE='PERSON'>Αννα Διαμαντοπούλου</ENAMEX> λύθηκε ένα από τα βασικά 
προβλήματα που εμφανίστηκαν αμέσως μετά την εξαγγελία των προγραμμάτων. Το 
δεύτερο βασικό πρόβλημα που θα προκύψει κατά την υλοποίηση των επενδύσεων οι 
οποίες θα υπαχθούν στα προγράμματα θα είναι η αδυναμία χορηγήσεως αδειών 
εγκατάστασης των νέων επενδύσεων σε όλες σχεδόν τις επιχειρήσεις που 
λειτουργούν στην <ENAMEX TYPE='LOCATION'>Αττική</ENAMEX>. Την αδυναμία αυτή δημιουργούν οι απαγορεύσεις και οι 
δεσμεύσεις των διατάξεων του Π.Δ. 84/84. Και αυτό είναι ένα πολύ βασικό θέμα ως 
προς το οποίο άρχισαν να κινητοποιούνται από τώρα οι βιοτεχνικές και βιομηχανικές 
κλαδικές οργανώσεις που έχουν μέλη που ανήκουν στον χώρο των ΜΜΕ. 

Το πρόβλημα έχει ήδη εντοπιστεί από τις υπηρεσίες του <ENAMEX TYPE='ORGANIZATION'>υπουργείου Ανάπτυξης</ENAMEX> αλλά 
οι διαδικασίες επίλυσής του παραμένουν στάσιμες καθώς απαιτείται και η 
συνεργασία του <ENAMEX TYPE='ORGANIZATION'>ΥΠΕΧΩΔΕ</ENAMEX> από την πλευρά του οποίου ωστόσο εκφράζεται πλήρης 
άρνηση σε οποιαδήποτε πρόταση μεταβολής του καθεστώτος.</DOC>

