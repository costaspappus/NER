<DOC>Πρώιμη άνοιξη για τα διεθνή χρηματιστήρια


ΟΙ ΑΓΟΡΕΣ μετοχικών αξιών της <ENAMEX TYPE='LOCATION'>Ευρώπης</ENAMEX> τερμάτισαν χθες σε επίπεδα ρεκόρ, 
τροφοδοτούμενες από τον τομέα των φαρμακευτικών εταιριών, όπου τα σχέδια των 
εταιριών <ENAMEX TYPE='ORGANIZATION'>Glaxo</ENAMEX> και <ENAMEX TYPE='ORGANIZATION'>Smithkline Beecham</ENAMEX> να δημιουργήσουν τον μεγαλύτερο 
φαρμακευτικό όμιλο στον κόσμο προκάλεσαν ευφορία στα χρηματιστήρια. Στο 
<ENAMEX TYPE='LOCATION'>Λονδίνο</ENAMEX> (αύξηση 2,57%), στη <ENAMEX TYPE='LOCATION'>Φρανκφούρτη</ENAMEX> (1,86%), στο <ENAMEX TYPE='LOCATION'>Παρίσι</ENAMEX> (0,48%)και στη 
<ENAMEX TYPE='LOCATION'>Ζυρίχη</ENAMEX> (1,60%), οι σχετικοί δείκτες ανέβηκαν σε ύψη - ρεκόρ, ενώ και στα υπόλοιπα 
μεγάλα χρηματιστήρια της <ENAMEX TYPE='LOCATION'>Ευρώπης</ENAMEX> και της <ENAMEX TYPE='LOCATION'>Ασίας</ENAMEX> σημειώθηκε επίσης άνοδος - στη 
δεύτερη περίπτωση, μάλιστα, πολύ μεγάλη. 

Θα πρέπει να σημειωθεί ότι η σημαντική βελτίωση στην <ENAMEX TYPE='LOCATION'>Ασία</ENAMEX> συνέβαλε στην 
ενίσχυση του θετικού κλίματος στις ευρωπαϊκές αγορές, αν και κατά βάση η 
συγχώνευση των δύο εταιριών, των οποίων η χρηματιστηριακή αξία φτάνει τα 123 
δισ. λίρες, υπήρξε η κύρια δύναμη ανόδου. Στη μεγαλύτερη αγορά της <ENAMEX TYPE='LOCATION'>Ευρώπης</ENAMEX>, το 
<ENAMEX TYPE='LOCATION'>Λονδίνο</ENAMEX>, ο δείκτης FTSE-100 σημείωσε ρεκόρ, για τέταρτη συνεχή χρηματιστηριακή 
ημέρα. 

Ομως, η μεγάλη άνοδος που σημειώθηκε στις αγορές της <ENAMEX TYPE='LOCATION'>Ασίας</ENAMEX> ήταν η κινητήρια 
δύναμη και της αμερικανικής αγοράς. Οι επενδυτές επέστρεψαν στη <ENAMEX TYPE='ORGANIZATION'>Γουώλ Στρητ</ENAMEX>, 
καθώς το θετικό κλίμα διασκέδασε τις ανησυχίες που έχει προκαλέσει η οικονομική 
κρίση που μαστίζει τις ασιατικές χώρες. Ο δείκτης Dow Jones, μολονότι 
απομακρύνθηκε προς το τέλος της συνεδρίασης από τα υψηλότερα επίπεδα των 
8.122 μονάδων, έκλεισε στις 8.107,78 μονάδες, αποκομίζοντας κέρδη της τάξης του 
2,55%.</DOC>

