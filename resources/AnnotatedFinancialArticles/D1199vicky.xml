<DOC>ΧΡΗΜΑΤΙΣΤΗΡΙΟ 


Η βελτίωση στην Ασία ανέβασε τη <ENAMEX TYPE='LOCATION'>Σοφοκλέους</ENAMEX> 

ΜΕ ΟΥΣΙΑΣΤΙΚΑ κέρδη, της τάξης του 1,24%, τερμάτισε τη χθεσινή 
χρηματιστηριακή συνεδρίαση, ο γενικός δείκτης τιμών του Χρηματιστηρίου, 
φτάνοντας στις 1.411,29 μονάδες, ενώ η αξία συναλλαγών διατηρήθηκε στα μάλλον 
υψηλά επίπεδα των 22,54 δισ. δρχ. 

Και τούτο, στον απόηχο της επενδυτικής ευφορίας που, νωρίτερα χθες, χαρακτήρισε 
τις συναλλαγές των ασιατικών αγορών. Εγκυρες πηγές του <ENAMEX TYPE='ORGANIZATION'>ΧΑΑ</ENAMEX> έκαναν λόγο για 
φαινόμενο "καθρεπτισμού" μεταξύ των δύο αγορών, ενώ ο χρηματοοικονομικός 
οίκος <ENAMEX TYPE='ORGANIZATION'>Merrill Lynch</ENAMEX> χαρακτήριζε τη <ENAMEX TYPE='LOCATION'>Σοφοκλέους</ENAMEX> ως ιδιαίτερα ευάλωτη στις 
διακυμάνσεις που παρουσιάζουν τα χρηματιστήρια της <ENAMEX TYPE='LOCATION'>Ασίας</ENAMEX>. 

Συγκεκριμένα, όπως μετέδωσε χθες το ειδησεογραφικό πρακτορείο <ENAMEX TYPE='ORGANIZATION'>Reuters</ENAMEX>, η 
αποκλιμάκωση της κρίσης της <ENAMEX TYPE='LOCATION'>Ασίας</ENAMEX> αναμένεται να είναι σαφής προάγγελος 
ανάκαμψης και για την ελληνική χρηματιστηριακή αγορά, η οποία έχει αποδειχθεί 
έως τώρα εκ των πλέον ευάλωτων παγκοσμίως στις ασιατικές αναταράξεις. Σύμφωνα 
με τον συντάκτη της έκθεσης, πάντως, κ. <ENAMEX TYPE='PERSON'>Μ. Χάρρις</ENAMEX>, αν και η δραχμή εμφανίζεται να 
σταθεροποιείται και ο πληθωρισμός να αποκλιμακώνεται, η χρηματιστηριακή αγορά 
υφίσταται ακόμη σαφείς πιέσεις από τα υψηλά επιτόκια.</DOC>

