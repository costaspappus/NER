<DOC>ΠΑΡΑ ΚΑΙ ΤΙΣ ΕΣΩΚΟΜΜΑΤΙΚΕΣ ΑΝΤΙΔΡΑΣΕΙΣ 


Καμιά υποχώρηση για <ENAMEX TYPE='ORGANIZATION'>ΔΕΚΟ</ENAMEX>

Ρεπορτάζ: <ENAMEX TYPE='PERSON'>Δ. Σπυρόπουλος</ENAMEX> 

ΖΗΤΗΜΑ κομματικής πειθαρχίας -εμμέσως πλην σαφώς- ετέθη από τον 
πρωθυπουργό <ENAMEX TYPE='PERSON'>Κ. Σημίτη</ENAMEX>, αναφορικά με την ψήφιση της τροπολογίας, η οποία 
κατατίθεται σήμερα στη <ENAMEX TYPE='ORGANIZATION'>Βουλή</ENAMEX>, για τις εργασιακές σχέσεις των <ENAMEX TYPE='ORGANIZATION'>ΔΕΚΟ</ENAMEX>. Στη χθεσινή, 
τελική επικοινωνία τους, ο πρωθυπουργός πρόσφερε "πλήρη κάλυψη" στον υπουργό 
Εθνικής Οικονομίας και Οικονομικών <ENAMEX TYPE='PERSON'>Γ. Παπαντωνίου</ENAMEX> για τη χωρίς αλλοιώσεις 
κατάθεση στη <ENAMEX TYPE='ORGANIZATION'>Βουλή</ENAMEX> της τροπολογίας, που καλύπτει τις ελλειμματικές <ENAMEX TYPE='ORGANIZATION'>ΔΕΚΟ</ENAMEX>, και σε 
πρώτη φάση την <ENAMEX TYPE='ORGANIZATION'>Ολυμπιακή Αεροπορία</ENAMEX>, τον <ENAMEX TYPE='ORGANIZATION'>ΟΣΕ</ENAMEX>, τον <ENAMEX TYPE='ORGANIZATION'>ΟΑΣΑ</ENAMEX> (αστικές 
συγκοινωνίες) και τα <ENAMEX TYPE='ORGANIZATION'>ΕΛΤΑ</ENAMEX>. 

Αργά το βράδυ ο κ. <ENAMEX TYPE='PERSON'>Σημίτης</ENAMEX> έγινε απόλυτα σαφής, τόσο απέναντι στα συνδικάτα, 
όσο και στην εσωκομματική αντιπολίτευση, τονίζοντας προσερχόμενος στην 
εκδήλωση του ΕΒΕΠ: "Η ανάπτυξή μας, η συμμετοχή της χώρας στην <ENAMEX TYPE='ORGANIZATION'>Οικονομική 
και Νομισματική Ενωση</ENAMEX>, η ισότιμη ένταξή μας στην <ENAMEX TYPE='ORGANIZATION'>Ευρωπαϊκή Ενωση</ENAMEX>, απαιτούν 
συνεχείς διαρθρωτικές αλλαγές. Αλλαγές στον τρόπο λειτουργίας του κράτους και 
της κοινωνίας. Διαρθρωτική αλλαγή αποτελεί και η ρύθμιση για τις Δημόσιες 
Επιχειρήσεις και τους Οργανισμούς του <ENAMEX TYPE='ORGANIZATION'>Δημοσίου</ENAMEX>. 

Ο ελληνικός λαός έχει πληρώσει εκατοντάδες δισεκατομμύρια για να λειτουργήσουν 
οι επιχειρήσεις αυτές. Είναι καιρός πια να δούμε, εάν όλα αυτά τα ποσά είναι 
αναγκαία, τι χρειάζεται και τι δεν χρειάζεται, αν μπορούμε να εξοικονομήσουμε 
δαπάνες και πώς. Πιστεύω ότι οι εργαζόμενοι στις επιχειρήσεις αυτές οφείλουν να 
συνειδητοποιήσουν πως το συμφέρον της <ENAMEX TYPE='LOCATION'>Ελλάδας</ENAMEX> είναι και δικό τους συμφέρον, 
πως η σταθερότητα και η ανάπτυξη είναι ένας στόχος, ο οποίος εξυπηρετεί όλους". 

Λίγο μετά την επικοινωνία <ENAMEX TYPE='PERSON'>Σημίτη</ENAMEX> - <ENAMEX TYPE='PERSON'>Παπαντωνίου</ENAMEX>, οι συνεργάτες του 
πρωθυπουργού, που είναι επιφορτισμένοι με την παρακολούθηση και την προώθηση 
του κοινοβουλευτικού έργου, ξεκίνησαν την ενημέρωση κυρίως όσων είχαν ταχθεί 
κατά της πολιτικής αυτής. Ενημερωτικό ρόλο και γενικότερη στήριξη του θέματος 
ανέλαβαν, αυτοβούλως, και μέλη του υπουργικού συμβουλίου, όπως ο υπουργός 
Δικαιοσύνης <ENAMEX TYPE='PERSON'>Ε. Γιαννόπουλος</ENAMEX> (που έχει μακρόχρονη θητεία στα εργασιακά θέματα). 

Οι επιλογές του πρωθυπουργού, σε ό,τι αφορά τόσο τα άτομα που θα αναλάβουν τη 
διοργάνωση των Ολυμπιακών Αγώνων του <TIMEX TYPE='DATE'>2004</TIMEX>, όσο και το χρόνο ρήξεως με τα 
"κεκτημένα" στον εργασιακό χώρο, έχει προκαλέσει τριβές στο εσωτερικό της 
κυβέρνησης και του κόμματος (ίσως και πτώση της δημοτικότητας του 
πρωθυπουργού στον κεντροαριστερό χώρο), αλλά όχι περιέργως- συναντά την 
αποδοχή της πλειονότητας των οικονομικών παραγόντων. Οι ίδιοι κύκλοι 
προσπαθούσαν να ερμηνεύσουν -και κυρίως να προσωποποιήσουν- τις αναφορές τού 
γραμματέα του ΠΑΣΟΚ <ENAMEX TYPE='PERSON'>Κ. Σκανδαλίδη</ENAMEX> σε κυβερνητικούς θύλακες, που "αρέσκονται 
στον αιφνιδιασμό", αναφορά την οποία απέφυγε ακόμη και να σχολιάσει, αν και 
προκλήθηκε, ο υπουργός Εθνικής Οικονομίας. Αντ' αυτού ο κ. <ENAMEX TYPE='PERSON'>Παπαντωνίου</ENAMEX> 
περιορίσθηκε να αναφερθεί, μέσω τηλεοπτικής δήλωσής του, στη συλλογικότητα του 
κυβερνητικού έργου, αλλά και στην αναγκαιότητα αλλαγών στις <ENAMEX TYPE='ORGANIZATION'>ΔΕΚΟ</ENAMEX>, στην 
προώθηση του διαλόγου με όλες τις τάξεις, και στο καθήκον της <ENAMEX TYPE='ORGANIZATION'>Βουλής</ENAMEX> να 
νομοθετεί. 

Η θέση που πρέπει να κρατήσει η <ENAMEX TYPE='ORGANIZATION'>Νέα Δημοκρατία</ENAMEX> ως προς την τροπολογία για τις 
<ENAMEX TYPE='ORGANIZATION'>ΔΕΚΟ</ENAMEX> διχάζει το κόμμα, με τρία στελέχη (<ENAMEX TYPE='PERSON'>Μάνος</ENAMEX>, <ENAMEX TYPE='PERSON'>Μπακογιάννη</ENAMEX>, <ENAMEX TYPE='PERSON'>Σιούφας</ENAMEX>) να 
τάσσονται υπέρ και τέσσερα κατά (<ENAMEX TYPE='PERSON'>Αλογοσκούφης</ENAMEX>, <ENAMEX TYPE='PERSON'>Λιάπης</ENAMEX>, <ENAMEX TYPE='PERSON'>Μιχαλολιάκος</ENAMEX>, 
<ENAMEX TYPE='PERSON'>Παυλόπουλος</ENAMEX>), οπότε τον τελικό λόγο θα έχει σήμερα ο πρόεδρος του κόμματος <ENAMEX TYPE='PERSON'>Κ. 
Καραμανλής</ENAMEX>.</DOC>

