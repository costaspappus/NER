<DOC>Το <TIMEX TYPE='DATE'>2004</TIMEX> έχει και προκριματικά


ΑΥΤΟ που συνέβη τη Δευτέρα στο Χρηματιστήριο της <ENAMEX TYPE='LOCATION'>Αθήνας</ENAMEX> ξεφεύγει από τα όρια 
του φυσιολογικού, του σοβαρού επενδυτικού ενδιαφέροντος για τις μεγάλες 
ευκαιρίες που ο καθένας υποψήφιος επενδυτής φαντάζεται πως θα παρουσιασθούν 
μετά την ανάληψη των Ολυμπιακών Αγώνων του <TIMEX TYPE='DATE'>2004</TIMEX>. 

ΧΩΡΙΣ να μελετηθεί τι και πώς δημιουργήθηκε (για μια ακόμα φορά) το σύνδρομο, 
"όποιος προλάβει", όπου ό,τι πουλιόταν γινόταν ανάρπαστο! 

ΤΟ ΠΟΣΟ ρευστά είναι τα πράγματα και στην περίπτωσή μας επιπόλαια ή ανώριμα 
εκφράζονται οι διαθέσεις, είχαμε και είχαν -φανταζόμαστε- όλοι την ευκαιρία να το 
διαπιστώσουμε την επόμενη ακριβώς ημέρα. 

ΟΤΑΝ λοιπόν η χθεσινή συνεδρίαση ξεκίνησε με την ίδια φόρα, μια εξόφθαλμα 
ανακριβής πληροφορία ενός ραδιοφωνικού σταθμού που ανακοίνωσε ότι ο 
πληθωρισμός τον <TIMEX TYPE='DATE'>Αύγουστο</TIMEX> έκλεισε με άλμα στο 6%, έκανε το... όχημα να φρενάρει 
στριγκλίζοντας και χωρίς ABS! 

ΚΑΠΟΙΟΙ που αγόρασαν νωρίς έχασαν έως και 5% μέσα σε λίγες ώρες! 

ΟΙ ΟΛΥΜΠΙΑΚΟΙ αγώνες, πρέπει να το καταλάβουμε, είναι πολύ μακριά ακόμη και 
πριν φθάσουμε στο σημείο εκκίνησης υπάρχουν για τη χώρα μας πολλά, απείρως 
δυσκολότερα, προκριματικά τεστ. 

ΔΙΟΤΙ σε μια <ENAMEX TYPE='LOCATION'>Ελλάδα</ENAMEX> ισότιμη στην <ENAMEX TYPE='ORGANIZATION'>Ενωμένη Ευρώπη</ENAMEX> με νόμισμα το ευρώ, με 
ανάπτυξη και παραγωγικότητα, η γιορτή του <TIMEX TYPE='DATE'>2004</TIMEX> μπορεί πράγματι να αποτελεί ένα 
πολύτιμο όχημα για την πρόοδό της. 

ΣΚΕΦΘΗΚΕ ποτέ κανείς, απ' όσους έστω μπήκαν πρωί - πρωί τη Δευτέρα στις θύρες 
των χρηματιστηριακών εταιριών πόσο διαφορετικά μπορεί να είναι τα πράγματα σε 
μια χώρα που έχει μείνει εκτός της <ENAMEX TYPE='ORGANIZATION'>ΟΝΕ</ENAMEX>; 

ΑΣΦΑΛΩΣ όχι. Το πρόβλημά μας αυτή τη στιγμή τουλάχιστον, είναι η έλλειψη 
ψυχραιμίας και η παρορμητική εκδήλωση, όχι μόνο συναισθημάτων, αλλά και 
ενεργειών.
</DOC>
