<DOC>ΓΙΑ ΤΟ <TIMEX TYPE='DATE'>1997</TIMEX> 


Στα 500 δισ. το έλλειμμα των <ENAMEX TYPE='ORGANIZATION'>ΔΕΚΟ</ENAMEX>

ΣΤΟ ΥΨΟΣ των 500 δισ. δρχ. ανέρχονται οι ακαθάριστες δανειακές ανάγκες των 
δημοσίων επιχειρήσεων και οργανισμών το <TIMEX TYPE='DATE'>1997</TIMEX>, έναντι 327 δισ. δρχ. το <TIMEX TYPE='DATE'>1996</TIMEX>, 
σύμφωνα με τα στοιχεία του <ENAMEX TYPE='ORGANIZATION'>υπουργείου Εθνικής Οικονομίας</ENAMEX>. Με δεδομένη την 
εικόνα αυτή, η κυβέρνηση αναζητεί λύσεις για την εξυγίανση των <ENAMEX TYPE='ORGANIZATION'>ΔΕΚΟ</ENAMEX> και σήμερα 
πραγματοποιείται ευρεία σύσκεψη υπό την προεδρία του πρωθυπουργού <ENAMEX TYPE='PERSON'>Κ. Σημίτη</ENAMEX> 
και με τη συμμετοχή του υπουργού Εθνικής Οικονομίας και Οικονομικών <ENAMEX TYPE='PERSON'>Γ. 
Παπαντωνίου</ENAMEX>, της υπουργού Ανάπτυξης <ENAMEX TYPE='PERSON'>Βάσως Παπανδρέου</ENAMEX>, του υπουργού 
Μεταφορών <ENAMEX TYPE='PERSON'>T. Μαντέλη</ENAMEX>, καθώς και των υφυπουργών Εθνικής Οικονομίας και 
Οικονομικών. 

Στη σύσκεψη θα συζητηθούν τα σχέδια εξυγίανσης των <ENAMEX TYPE='ORGANIZATION'>ΔΕΚΟ</ENAMEX>, αλλά και το 
πρόγραμμα μετοχοποιήσεων δημόσιων οργανισμών. Με δεδομένη τη συνολική 
οικονομική κατάσταση των <ENAMEX TYPE='ORGANIZATION'>ΔΕΚΟ</ENAMEX>, η κυβέρνηση θεωρεί ότι οι μετοχοποιήσεις θα 
στηρίξουν τα αναγκαία επενδυτικά προγράμματα των δημόσιων οργανισμών, οι 
οποίοι σε διαφορετική περίπτωση θα οδηγούνταν σε μεγαλύτερης έκτασης δανεισμό. 
Η πολιτική των μετοχοποιήσεων με ταχύτερους ρυθμούς θεωρείται επιβεβλημένη, 
προκειμένου να στηριχθεί και η κυβερνητική απόφαση για περιορισμένες 
αναπροσαρμογές στα τιμολόγια των <ENAMEX TYPE='ORGANIZATION'>ΔΕΚΟ</ENAMEX>. 

Σημειώνεται ότι ο ακαθάριστος δανεισμός των <ENAMEX TYPE='ORGANIZATION'>ΔΕΚΟ</ENAMEX>, ύστερα από μία τετραετία 
φυσιολογικών αυξήσεων, αναμένεται να σημειώσει σημαντική άνοδο εφέτος, 
γεγονός που προκαλεί προβληματισμό στην κυβέρνηση.</DOC> 


