<DOC>Αντίδραση τραπεζών για την περίεργη πτώχευση της <ENAMEX TYPE='ORGANIZATION'>ECON</ENAMEX>


Του <ENAMEX TYPE='PERSON'>Γ. Παπανικολάου</ENAMEX> Η ΑΙΤΗΣΗ ενός μεμονωμένου πιστωτή, με απαίτηση ύψους 
4,7 εκατ. δρχ., αποδείχθηκε αρκετή για να κηρυχθεί σε πτώχευση η εταιρία <ENAMEX TYPE='ORGANIZATION'>ECON</ENAMEX> 
του <ENAMEX TYPE='ORGANIZATION'>Ομίλου Οικονομίδη</ENAMEX> και να ανοίξει ο δρόμος για την εκκαθάρισή της. 

Και τούτο ενώ 10 τράπεζες, με απαιτήσεις άνω των 5 δισ. δρχ., εμφανίζονταν να 
επιδιώκουν εξεύρεση λύσης που να εξασφαλίζει τη λειτουργία τόσο της <ENAMEX TYPE='ORGANIZATION'>ECON</ENAMEX>, όσο 
και της θυγατρικής <ENAMEX TYPE='ORGANIZATION'>ΕΛΒΙΕΜΕΚ</ENAMEX>, καθώς οι δύο εταιρίες απασχολούν περίπου 600 
εργαζόμενους και προμηθεύουν με πολεμικό υλικό τις Ενοπλες Δυνάμεις. 

Την πτώχευση της <ENAMEX TYPE='ORGANIZATION'>ECON</ENAMEX> ζήτησε και πέτυχε με αίτησή της η εταιρία <ENAMEX TYPE='ORGANIZATION'>Ινστιτούτο 
Βιομηχανικών Εκθέσεων</ENAMEX>, έναντι οφειλής της πρώτης από συμμετοχή της σε κλαδική 
έκθεση. 

Για λόγους που δεν έχουν μέχρι στιγμής αποσαφηνιστεί, η αίτηση εκδικάστηκε 
ερήμην εκπροσώπων της <ENAMEX TYPE='ORGANIZATION'>ECON</ENAMEX> και χωρίς, ως φαίνεται, να γίνει αντιληπτή από τις 
τράπεζες που είχαν δικαίωμα να ασκήσουν νόμιμη παρέμβαση. 

Η πτώχευση της <ENAMEX TYPE='ORGANIZATION'>ECON</ENAMEX> δημιουργεί μεγάλα προβλήματα σε δύο τομείς: 
* Καθιστά αδύνατη την πώληση της <ENAMEX TYPE='ORGANIZATION'>ECON</ENAMEX> ως εταιρικής οντότητας, καθώς θα πρέπει 
να "εκκαθαριστεί" βάσει των νομίμων διαδικασιών. 
* Δυσχεραίνει την πώληση του πλειοψηφικού πακέτου μετοχών της <ENAMEX TYPE='ORGANIZATION'>ΕΛΒΙΕΜΕΚ</ENAMEX>, 
που έχουν στα χέρια τους οι τράπεζες, αφού αποτελεί περιουσιακό στοιχείο της 
"πτωχής". 

Από την πλευρά του ο κ. <ENAMEX TYPE='PERSON'>Δ. Οικονομίδης</ENAMEX> δήλωσε στην "<ENAMEX TYPE='ORGANIZATION'>Εξπρές</ENAMEX>" ότι θα καταθέσει 
αίτηση ερημοδικίας, ώστε να επαναληφθεί η δικαστική διαδικασία. Ταυτόχρονα, 
έκανε λόγο για την ύπαρξη ανταγωνιστικών συμφερόντων που επιδιώκουν πλήρη 
εξαφάνιση των δύο εταιριών από το χώρο των αμυντικών προμηθειών. 

Σημειώνεται ότι οι νομικές υπηρεσίες των τραπεζών εξετάζουν, σύμφωνα με 
πληροφορίες, το ενδεχόμενο ενεργειών σε τρεις άξονες: 
* Προσβολή της απόφασης με ένδικα μέσα. 
* Διερεύνηση των δυνατοτήτων πώλησης της <ENAMEX TYPE='ORGANIZATION'>ΕΛΒΙΕΜΕΚ</ENAMEX>. 
* Υπαγωγή της <ENAMEX TYPE='ORGANIZATION'>ECON</ENAMEX> στις διαδικασίες του άρθρου 44.</DOC>

