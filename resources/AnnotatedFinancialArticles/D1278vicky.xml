<DOC>Διερεύνηση διαθέσεων κυβέρνησης και αγροτών


Ρεπορτάζ: <ENAMEX TYPE='PERSON'>Μ. Παπανίδης</ENAMEX> 

ΛΙΓΟΙ, με συγκεχυμένα αιτήματα, αλλά αποφασισμένοι να συγκρουστούν με την 
κυβέρνηση, με προπύργιο το μπλόκο της <ENAMEX TYPE='ORGANIZATION'>Βιοκαρπέτ</ENAMEX>, εμφανίζονται οι αγρότες της 
<ENAMEX TYPE='LOCATION'>Θεσσαλίας</ENAMEX> κατά την τρίτη ημέρα της παραμονής τους στην εθνική οδό. Οι δυνάμεις 
που διέθεταν χθες το βράδυ οι αγρότες δεν επαρκούσαν για εκτεταμένους 
αποκλεισμούς του οδικού και σιδηροδρομικού δικτύου της χώρας, με αποτέλεσμα να 
διαλυθεί το μπλόκο του <ENAMEX TYPE='LOCATION'>Αλμυρού</ENAMEX>. Δεν πρέπει, όμως, να παραγνωρίζει κανείς το 
γεγονός ότι οι αγρότες που έχουν ήδη κινητοποιηθεί δεν διαθέτουν πλέον πολλά 
περιθώρια υποχώρησης. Από την πλευρά τους, σε αγωνιστική ετοιμότητα καλούν 
τους παραγωγούς ελαιολάδου και εσπεριδοειδών οι <ENAMEX TYPE='ORGANIZATION'>ΠΑΣΕΓΕΣ</ENAMEX> και <ENAMEX TYPE='ORGANIZATION'>ΓΕΣΑΣΕ</ENAMEX>, 
συναρτώντας την περαιτέρω έκβαση των κινητοποιήσεων από τις αποφάσεις του 
προσεχούς Συμβουλίου Υπουργών Γεωργίας, καθώς και από την υλοποίηση των 
δεσμεύσεων του αρμόδιου υπουργού <ENAMEX TYPE='PERSON'>Στ. Τζουμάκα</ENAMEX>. Πάντως, η Πανθεσσαλική 
Συντονιστική Επιτροπή συνεδριάζει στις 10 το βράδυ, για να εκτιμήσει την 
κατάσταση και να αποφασίσει ποιες θα είναι οι μελλοντικές της ενέργειες.</DOC>

