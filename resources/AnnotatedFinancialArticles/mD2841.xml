<DOC>Διαρθρωτικά μέτρα ενόψει


ΜΠΟΡΕΙ το <TIMEX TYPE='DATE'>1996</TIMEX> και <TIMEX TYPE='DATE'>1997</TIMEX> να αποδειχθούν απλώς έτη νομοθετικής και 
ιδεολογικοπολιτικής προλείανσης του εδάφους για την επιβολή διαρθρωτικών 
αλλαγών στον τομέα των δημόσιων δαπανών της οικονομίας, όμως όλα δείχνουν 
πως το <TIMEX TYPE='DATE'>1998</TIMEX> θα είναι το κατ' εξοχήν έτος υλοποίησης ενός σημαντικού μέρους 
αυτών. 

ΜΕ ΤΙΣ προσλήψεις διευθυντών με ιδιωτικοοικονομικά κριτήρια στις <ENAMEX TYPE='ORGANIZATION'>ΔΕΚΟ</ENAMEX>, τις 
μετοχοποιήσεις αυτών και τις ιδιωτικοποιήσεις προβληματικών επιχειρήσεων να 
έχουν δειλά δειλά ξεκινήσει ήδη από εφέτος, το κρίσιμο, δημοσιονομικά, <TIMEX TYPE='DATE'>1998</TIMEX> 
προβάλλει ως έτος επιτάχυνσης των αποκρατικοποιήσεων και μείωσης του μεγέθους 
του κράτους στην οικονομία. 

ΕΑΝ οι κυβερνητικές εξαγγελίες είναι αληθείς και πρόκειται να υιοθετηθούν τα 
πορίσματα των επιτροπών που εξέτασαν αναλυτικά τις λειτουργικές αδυναμίες και τα 
υψηλά επίπεδα σπατάλης των δημοσίων επιχειρήσεων και οργανισμών, τότε δεν 
έχουμε κανένα λόγο να αμφισβητήσουμε μια καθ' όλα ευχάριστη διαπίστωση: ότι 
δηλαδή, επιτέλους, η δημοσιονομική προσαρμογή αρχίζει να γίνεται πιο 
αποτελεσματική και αποδοτική για το σύνολο της οικονομίας. 

ΔΙΟΤΙ είναι εμφανές πως οι κυβερνητικές υποσχέσεις για μη επιβολή νέων φόρων το 
<TIMEX TYPE='DATE'>1998</TIMEX>, για αύξηση του αφορολόγητου ορίου και αναπροσαρμογή της φορολογικής 
κλίμακας στο πλαίσιο κάποιων αμοιβαίων δεσμεύσεων των κοινωνικών εταίρων για 
συγκρατημένες αυξήσεις αμοιβών και τιμών, μπορούν να έχουν σημαντικά 
δημοσιονομικά και αναπτυξιακά αποτελέσματα, εφόσον συνοδευτούν από σοβαρές 
περικοπές των δημοσίων δαπανών. 

ΣΟΒΑΡΗ, δε, μείωση των κρατικών δαπανών μπορεί να υπάρξει μόνο αν μειωθεί ο 
πληθωρισμός (οπότε μειώνονται τα επιτόκια και οι δαπάνες για τόκους) και 
αναδιοργανωθεί ο δημόσιος τομέας σε ορθολογική βάση (οπότε περιορίζονται οι 
τεράστιες σπατάλες και μεταβιβάζονται στον ιδιωτικό τομέα δραστηριότητες που δεν 
είναι απαραίτητο να εκτελεί το κράτος). 

ΜΕΧΡΙ στιγμής, η παρούσα κυβέρνηση υπόσχεται θεαματικές αλλαγές όσον αφορά 
τον περιορισμό της κρατικής σπατάλης, χωρίς να προτίθεται να προχωρήσει σε ένα 
μαζικό πρόγραμμα αποκρατικοποιήσεων που, θεωρητικά, έχει αμφίβολα εισπρακτικά 
αποτελέσματα και μεγαλύτερο πολιτικό κόστος. Ισως και γιατί έτσι μπορεί να 
συγκρατεί, προσωρινά τουλάχιστον, αποτελεσματικότερα τις τιμές. Ομως, έτσι, και 
το δημόσιο χρέος συνεχίζει να καλπάζει και η ανάπτυξη της οικονομίας δεν μπορεί 
να απογειωθεί σε μόνιμη βάση. 

ΕΑΝ η αναδιοργάνωση συνοδευτεί από τον εκσυγχρονισμό του δημόσιου τομέα, 
ώστε να μπορεί το κράτος να ρυθμίζει και να εποπτεύει ουσιαστικά τη λειτουργία 
των αγορών, τότε στην κυβερνητική ατζέντα οι ιδιωτικοποιήσεις θα πρέπει να 
αποκτήσουν σύντομα ύψιστη προτεραιότητα.
</DOC>
