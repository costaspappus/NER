<DOC>Σχετική κάμψη τιμών στο <ENAMEX TYPE='ORGANIZATION'>ΧΑΑ</ENAMEX>


ΟΥΣΙΑΣΤΙΚΗ υποχώρηση, της τάξης των 12,98 μονάδων ή 0,72%, κατέγραψε χθες 
ο Γενικός Δείκτης Τιμών του <ENAMEX TYPE='ORGANIZATION'>ΧΑΑ</ENAMEX>, τερματίζοντας τη συνεδρίαση στις 1.777,62 
μονάδες. Και τούτο, ενώ κατά τη διάρκεια της συνεδρίασης διακυμάνθηκε μεταξύ 
1.760,11 και 1.780,19 μονάδων. Ο δείκτης FTSE/ASE-20 έκλεισε στις 1.040,54 
μονάδες με πτώση 12,58 μονάδων ή 1,19%. Η αξία των συναλλαγών διαμορφώθηκε 
σε 26,57 δισ. δρχ. επί σχεδόν 8,43 εκατ. τεμαχίων μετοχών που άλλαξαν χέρια. 

Εκ των 250 μετοχών που κινήθηκαν, οι 108 έκλεισαν με κέρδη και οι 123 με ζημίες, 
ενώ 19 δεν παρουσίασαν μεταβολή τιμής κατά τη λήξη της συνεδρίασης. Τη 
σημαντικότερη ποσοστιαία άνοδο σημείωσε εκ των κλαδικών ο δείκτης των 
διαφόρων, ενώ ακολούθησε της παράλληλης και των ασφαλειών. Στο "πλαφόν" 
τερμάτισε τη συνεδρίαση η μετοχή της <ENAMEX TYPE='ORGANIZATION'>Φουρλής</ENAMEX> και της <ENAMEX TYPE='ORGANIZATION'>Παρνασσός</ENAMEX>, ενώ 
ακολούθησε η <ENAMEX TYPE='ORGANIZATION'>Λύκος</ENAMEX>, <ENAMEX TYPE='ORGANIZATION'>Σάνυο</ENAMEX>, η <ENAMEX TYPE='ORGANIZATION'>Σαραντόπουλος</ENAMEX> και η <ENAMEX TYPE='ORGANIZATION'>Ελληνική Βιομηχανία 
Ζάχαρης</ENAMEX>. Αντίθετα, τη σημαντικότερη κάμψη σημείωσε η προνομιούχος μετοχή της 
<ENAMEX TYPE='ORGANIZATION'>Πλαστικά Μακεδονίας</ENAMEX>, της <ENAMEX TYPE='ORGANIZATION'>Γενικής Αποθηκών</ENAMEX>, της <ENAMEX TYPE='ORGANIZATION'>Παπουτσάνης</ENAMEX>, η προνομιούχος 
της <ENAMEX TYPE='ORGANIZATION'>Ευρωπαϊκής Πίστης</ENAMEX> και η κοινή <ENAMEX TYPE='ORGANIZATION'>Πλ. Μακεδονίας</ENAMEX>. 

Εντονη συναλλακτική κίνηση σημείωσε η μετοχή της <ENAMEX TYPE='ORGANIZATION'>ΕΒΖ</ENAMEX>, της <ENAMEX TYPE='ORGANIZATION'>Επίλεκτος</ENAMEX>, της 
<ENAMEX TYPE='ORGANIZATION'>Βιοσώλ</ENAMEX>, της <ENAMEX TYPE='ORGANIZATION'>Εσκιμό</ENAMEX>, της <ENAMEX TYPE='ORGANIZATION'>Κεράνης</ENAMEX> και του <ENAMEX TYPE='ORGANIZATION'>ΟΤΕ</ENAMEX>. Την υψηλότερη αξία συναλλαγών 
κατέγραψε η μετοχή της <ENAMEX TYPE='ORGANIZATION'>Πίστεως</ENAMEX> και ακολούθησε της <ENAMEX TYPE='ORGANIZATION'>Ιντρακόμ</ENAMEX> και του <ENAMEX TYPE='ORGANIZATION'>ΟΤΕ</ENAMEX>. 

Οπως επισημαίνουν έγκυρες χρηματιστηριακές πηγές, το κύμα ρευστοποιήσεων που 
παρατηρήθηκε κατά την έναρξη των συναλλαγών χθες οφειλόταν σε εξαργυρώσεις 
κερδών που σημειώθηκαν στο πλαίσιο ανησυχιών περί πωλήσεων εκ μέρους ξένων 
θεσμικών μετά την απόφαση περί αύξησης των επιτοκίων στις ευρωπαϊκές αγορές. 
Οπως είναι γνωστό, η γερμανική κεντρική τράπεζα αύξησε προχθές τα επιτόκια repos 
κατά 0,3 της μονάδος, σε 3,3%, κίνηση που ακολούθησαν ακόμη πέντε κεντρικές 
τράπεζες, προκαλώντας άνοδο του μάρκου και πτώση του δολαρίου και των 
χρηματιστηριακών αγορών. 
</DOC>



