<DOC><ENAMEX TYPE='PERSON'>Δ. ΚΡΟΝΤΗΡΑΣ</ENAMEX> 


Δειλή η προσπάθεια για αποκρατικοποιήσεις...

"ΔΕΙΛΗ, πάρα πολύ δειλή, είναι η προσπάθεια αποκρατικοποίησης", επισημαίνει ο 
μέχρι πρότινος γενικός διευθυντής της Citibank στην Ελλάδα <ENAMEX TYPE='PERSON'>Δημ. Κροντηράς</ENAMEX>, ο 
οποίος θεωρεί, ταυτόχρονα, ότι οι αγκυλώσεις στην εργατική νομοθεσία αποτελούν 
τον κύριο ανασταλτικό παράγοντα εισροής κεφαλαίων για επενδύσεις στη χώρα μας. 
"Δεν μπορεί", υποστηρίζει, "κανένας να προσδιορίσει το κόστος λειτουργίας. Μια 
μονάδα που με σωστό management είναι δυνατόν να λειτουργήσει με κόστος 10, 
λειτουργεί με 50 υπό το εργασιακό καθεστώς που υπάρχει. Ο επενδυτής δεν μπορεί 
να είναι δέσμιος των εργασιακών απαρχαιωμένων διατάξεων όπως, π.χ., το όριο του 
2% των απολύσεων το χρόνο. Προσπαθούμε, από τη μία πλευρά, να πουλήσουμε 
επιχειρήσεις που ελέγχονται σήμερα από τον δημόσιο τομέα και συγχρόνως ζητούμε 
από τον αγοραστή να διασφαλίσει τις θέσεις των εργαζομένων", τονίζει ο κ. 
<ENAMEX TYPE='PERSON'>Κροντηράς</ENAMEX>, που έπειτα από 35 χρόνια θητείας στη <ENAMEX TYPE='ORGANIZATION'>Citibank</ENAMEX> αποχώρησε από την 
Τράπεζα, αλλά παραμένει μάχιμος.</DOC>

