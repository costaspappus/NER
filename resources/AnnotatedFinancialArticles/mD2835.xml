<DOC>Μπροστά στις μεταβολές...


ΕΝΑ πολύ σημαντικό συνέδριο, με αντικείμενο το "Ευρωπαϊκό Συνδικαλιστικό 
Κίνημα μπροστά στην πρόκληση της απελευθέρωσης της αγοράς Ηλεκτρικής 
Ενέργειας", οργανώθηκε από τη <ENAMEX TYPE='ORGANIZATION'>ΓΕΝΟΠ-ΔΕΗ</ENAMEX>  δυστυχώς όμως, όπως και άλλα 
σημαντικά γεγονότα δεν έτυχε της δέουσας προσοχής και προβολής εκ μέρους του 
Τύπου και των ΜΜΕ γενικότερα. 

ΤΟ συνέδριο ήταν, στην ουσία, μια ευρωπαϊκή συνδικαλιστική συνάντηση με έντονο 
προβληματισμό σχετικά με την οδηγία 96/92 με την οποία επιβάλλεται, με διαφορές 
χρονικής φάσεως, η απελευθέρωση της αγοράς ηλεκτρικής ενέργειας στις χώρες - 
μέλη της <ENAMEX TYPE='ORGANIZATION'>Ευρωπαϊκής Ενωσης</ENAMEX>. 

ΑΠΟ τις τοποθετήσεις των ξένων αλλά και των Ελλήνων συνδικαλιστών διαφάνηκε 
ο έντονος προβληματισμός που προκαλεί σε όλους η απελευθέρωση της αγοράς 
ενέργειας αλλά και οι ανησυχίες που γεννώνται εξαιτίας της μετάβασης από τις 
μονοπωλιακές καταστάσεις στο καθεστώς του ελεύθερου ανταγωνισμού, με όλες τις 
επί μέρους συνέπειες για τους εργαζομένους στην ενέργεια. Διότι θεμελιώδης 
επιταγή της οδηγίας είναι η μη διακριτική αντιμετώπιση των εταιριών που θα 
δραστηριοποιούνται στο νέο σκηνικό. Και στο σημείο αυτό βρίσκεται όλο το 
μυστικό, αφού εκ των πραγμάτων θα προκύψει ανάγκη δραστικής μείωσης της 
απασχόλησης προκειμένου η <ENAMEX TYPE='ORGANIZATION'>ΔΕΗ</ENAMEX>, αλλά και κάθε ευρωπαϊκή ΔΕΗ, να μπορέσει να 
σταθεί και να ανταγωνιστεί με ίσους όρους τους ιδιώτες παραγωγούς. 

ΣΤΟ σημείο αυτό όμως διαφάνηκε και ο βαθμός σοβαρότητας, αλλά και η 
ωριμότητα των σχέσεων μεταξύ των ξένων και των Ελλήνων συνδικαλιστών. 

ΔΙΟΤΙ είναι σαφές πλέον ότι κάθε τι που γίνεται στην <ENAMEX TYPE='ORGANIZATION'>Ε.Ε.</ENAMEX> δεν μπορεί πια να 
αντιμετωπίζεται στα στενά εθνικά πλαίσια κάθε χώρας και ούτε είναι πια θέμα 
ισχυρού ή μη συνδικαλιστικού οργάνου. 

Η ΣΥΝΕΝΝΟΗΣΗ, η συναντίληψη, μέσα από προβληματισμό είναι αναγκαία, 
αποτελεί ευρωπαϊκή υπόθεση και αυτό πρέπει να γίνει κατανοητό από τα συνδικάτα.
</DOC>
