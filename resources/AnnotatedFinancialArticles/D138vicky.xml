<DOC><ENAMEX TYPE='ORGANIZATION'>MIDLAND ΑΕΔΑΚ</ENAMEX>


Στα 101,5 δισ. δρχ. το ενεργητικό των Α/Κ

ΑΥΞΗΣΗ σε ποσοστό 190,8% παρουσίασαν, κατά το <TIMEX TYPE='DATE'>1997</TIMEX>, τα υπό διαχείριση 
κεφάλαια της εταιρίας αμοιβαίων κεφαλαίων <ENAMEX TYPE='ORGANIZATION'>Midland - Ελληνοβρεταννική ΑΕΔΑΚ</ENAMEX>. 
Στις <TIMEX TYPE='DATE'>31.12.97</TIMEX>, το συνολικό ενεργητικό της εταιρίας ανήλθε σε 101,5 δισ. δρχ., έναντι 
34,8 δισ. που ήταν στην αρχή του έτους. 

Το Αναπτυξιακό Α/Κ Midland Ελληνοβρεταννική παρουσίασε αύξηση ενεργητικού 
κατά 134,8% και έκλεισε με σύνολο ενεργητικού, την <TIMEX TYPE='DATE'>31.12.97</TIMEX>, ύψους 11,5 δισ. δρχ. 
από 4,9 δισ. που ήταν την <TIMEX TYPE='DATE'>1.1.1997</TIMEX>. Η συνολική απόδοση έτους για το ίδιο χρονικό 
διάστημα έφτασε το 58,29% - από τις υψηλότερες αποδόσεις της κατηγορίας του. Το 
Α/Κ Εισοδήματος (ομολόγων - εσωτερικού) έκλεισε με σύνολο ενεργητικού 24,7 
δισ., από 13,5 που ήταν την αντίστοιχη περσινή περίοδο, ενώ η συνολική του 
απόδοση ήταν 11,2%, παραπάνω δηλαδή από μία και πλέον μονάδα σε σχέση με τον 
μέσον όρο των επιτοκίων εντόκων γραμματίων, που κυμάνθηκαν στο 9,56% μετά 
φόρους. 

Το Α/Κ Διεθνών Ομολογιών έκλεισε με ετήσια απόδοση 12,72%, ενώ την 
<TIMEX TYPE='DATE'>31.12.1997</TIMEX> το σύνολο ενεργητικού έφτασε τα 3,1 δισ., από 2,3 δισ. το αντίστοιχο 
περσινό διάστημα, παρουσιάζοντας αύξηση 39,15%. 

Τα αμοιβαία κεφάλαια Διαχείρισης Διαθεσίμων και Money Market τετραπλασίασαν 
τα υπό διαχείριση ενεργητικά τους, φτάνοντας τα 62 δισ. από 14,2 δισ. δρχ. στην 
αρχή του έτους. Είναι σημαντικό να αναφέρουμε ότι οι ετήσιες αποδόσεις τους 
κυμάνθηκαν στα υψηλότερα επίπεδα της κατηγορίας τους - της τάξης του 12,72% 
και 14,56% αντίστοιχα. 

Η εταιρία, για τη χρήση 1997, ακολουθεί την εξής μερισματική πολιτική: 
* Το Αναπτυξιακό Α/Κ δεν διανέμει μέρισμα. 
* Το Α/Κ Εισοδήματος διανέμει μέρισμα 76,22 δρχ./ ανά μερίδιο. 
* Το Α/Κ Διεθνών Ομολογιών διανέμει μέρισμα 22,65 δρχ./ ανά μερίδιο. 
* Τα Α/Κ Διαχείρισης Διαθεσίμων και Money Market δεν διανέμουν μέρισμα.</DOC>

