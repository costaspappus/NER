<DOC>ΒΕΛΤΙΩΣΗ ΤΟΥ ΚΛΙΜΑΤΟΣ ΧΘΕΣ 


Αναστροφή των εξελίξεων

Ρεπορτάζ: <ENAMEX TYPE='PERSON'>Θ. Παναγόπουλος</ENAMEX> 

"ΒΑΘΙΑ ανάσα" πήρε χθες η ελληνική χρηματαγορά. Εισροή συναλλάγματος (περί 
τα 350 εκατ. ecu), ισχυροποίηση της δραχμής (κλείσιμο του fixing ισοτιμίας της ecu 
κάτω από το επίπεδο των 312 δρχ.) και υποχώρηση των διατραπεζικών επιτοκίων 
έως και κατά δύο εκατοστιαίες μονάδες διαμόρφωσαν χθες ένα μάλλον αισιόδοξο 
σκηνικό, το οποίο είχαν ανάγκη τόσο η οικονομία όσο και η κυβέρνηση, ιδίως στην 
παρούσα φάση, κατά την οποία συζητείται στη <ENAMEX TYPE='ORGANIZATION'>Βουλή</ENAMEX> το φορολογικό νομοσχέδιο. 

Παράλληλα, το εθνικό μας νόμισμα και οι δραχμικές τοποθετήσεις, πέραν των επί 
διήμερο εισροών συναλλάγματος, αναζητούν διπλή "ψήφο εμπιστοσύνης" στις 
διεθνείς κεφαλαιαγορές, αφενός με έκδοση δραχμικού ομολογιακού δανείου (στις <TIMEX TYPE='DATE'>2 
Φεβρουαρίου</TIMEX>) στην ευρωαγορά και, αφετέρου, με την προώθηση του τύπου "Global" 
ομολογιακού δανείου που θα εκδοθεί στις <ENAMEX TYPE='LOCATION'>ΗΠΑ</ENAMEX>, κατά πάσα πιθανότητα μετά τις 
αρχές <TIMEX TYPE='DATE'>Φεβρουαρίου</TIMEX> και όταν οι συνθήκες θα είναι οι ευνοϊκότερες δυνατές. 

Ειδικότερα, χθες σημειώθηκαν εισροές (για δεύτερη συνεχή ημέρα) ύψους 350 εκατ. 
ecu, με αποτέλεσμα η ecu να υποχωρήσει κάτω του επιπέδου των 312 δρχ., 
κλείνοντας στις 311,920 δρχ. έναντι 312,129 δρχ. προχθές. Παρά το γεγονός ότι 
ουδείς δύναται να προδικάσει ασφαλώς τις περαιτέρω προοπτικές, αίσθηση 
προκάλεσε η από πολλούς "καταμέτρηση ζημιών" όσον αφορά τους επενδυτές που 
αποσύρθηκαν τις προηγούμενες ημέρες από δραχμικές θέσεις. 

Στη διατραπεζική δραχμών, το Athibor υποχώρησε στο 25,20% στον έναν μήνα 
(20,50% σε αναθεωρημένη βάση) από 26,50% (21,88%), ενώ τα επιτόκια μειώθηκαν 
στη διάρκεια της συνεδρίασης περί τις δύο ποσοστιαίες μονάδες. 

Οσον αφορά το δάνειο που θα εκδοθεί στην ευρωαγορά (και συγκεκριμένα στο 
<ENAMEX TYPE='LOCATION'>Λονδίνο</ENAMEX>, μέσω του προγράμματος Euro Medium - Term Note), αυτό θα είναι ύψους 
10 δισ. δρχ., διετούς διάρκειας, με επιτόκιο 12,50%, με listing στο <ENAMEX TYPE='LOCATION'>Λουξεμβούργο</ENAMEX>, 
όπως ανακοινώθηκε από την επικεφαλής ανάδοχο στο πρακτορείο <ENAMEX TYPE='ORGANIZATION'>Reuters</ENAMEX> στην 
<ENAMEX TYPE='LOCATION'>Αγγλία</ENAMEX>, την <ENAMEX TYPE='ORGANIZATION'>Hambros Bank</ENAMEX>. 

Από την πλευρά του, το υπουργείο Οικονομικών παρακολουθεί στενά τις εξελίξεις 
στις αγορές κεφαλαίων, καθώς από αυτές συναρτώνται οι συνθήκες και οι όροι 
δανεισμού του <ENAMEX TYPE='ORGANIZATION'>Δημοσίου</ENAMEX>. Ετσι, οι ως άνω εξελίξεις συνεκτιμήθηκαν στη χθεσινή 
σύσκεψη που πραγματοποιήθηκε στο <ENAMEX TYPE='ORGANIZATION'>ΥΠΕΘΟ</ENAMEX> υπό τον υπουργό Εθνικής Οικονομίας 
και Οικονομικών <ENAMEX TYPE='PERSON'>Γιάννο Παπαντωνίου</ENAMEX>, ενώ εξετάσθηκε το χρονοδιάγραμμα 
σύστασης του <ENAMEX TYPE='ORGANIZATION'>Οργανισμού Διαχείρισης Χρέους</ENAMEX>. 

Σύμφωνα με πληροφορίες, ο πρώην γενικός γραμματέας του ΥΠΕΘΟ <ENAMEX TYPE='PERSON'>Νίκος 
Ζαχαριάδης</ENAMEX> θα τοποθετηθεί σύμβουλος στον νέο Οργανισμό, του οποίου η σύσταση 
θα αποτελέσει αντικείμενο νέας σύσκεψης, που θα γίνει σήμερα στο <ENAMEX TYPE='ORGANIZATION'>ΥΠΕΘΟ</ENAMEX>, με τη 
συμμετοχή, εκτός του κ. <ENAMEX TYPE='PERSON'>Παπαντωνίου</ENAMEX>, του διοικητή και του υποδιοικητή της 
Τραπέζης της Ελλάδος <ENAMEX TYPE='PERSON'>Λουκά Παπαδήμου</ENAMEX> και <ENAMEX TYPE='PERSON'>Παναγιώτη Θωμόπουλου</ENAMEX>, καθώς και 
του υφυπουργού Οικονομικών <ENAMEX TYPE='PERSON'>Ν. Χριστοδουλάκη</ENAMEX>. Ο τελευταίος, μάλιστα, θα έχει 
συνάντηση και με εκπροσώπους της <ENAMEX TYPE='ORGANIZATION'>Ενωσης Ελληνικών Τραπεζών</ENAMEX>, με θέμα την 
ενεργοποίηση του θεσμού των primary dealers.</DOC>

