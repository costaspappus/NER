<DOC>Πριν από 25 χρόνια!


Ο ΠΙΝΑΚΑΣ που δημοσίευσε χθες η "<ENAMEX TYPE='ORGANIZATION'>Εξπρές</ENAMEX>" σχετικά με την πορεία του 
πληθωρισμού κατά τον μήνα <TIMEX TYPE='DATE'>Ιανουάριο</TIMEX>, στην τελευταία 25ετία, καταρτίσθηκε για 
λόγους όχι μόνον παράθεσης στατιστικών ή άλλων ενδείξεων. Εχει και πρόσθετο 
ενδιαφέρον αυτή η αναφορά. 

ΠΡΑΓΜΑΤΙ, όταν προ εικοσιπενταετίας ανακοινωνόταν η πορεία του τιμαρίθμου 
τον <TIMEX TYPE='DATE'>Ιανουάριο 1973</TIMEX>, σε οικονομικό επίπεδο επικρατούσαν συνθήκες με προφανείς 
ομοιότητες ως προς τις σημερινές. Βρισκόταν, τότε, η χώρα στη δίνη μιας 
παγκόσμιας νομισματικής κρίσης, αποκαλυπτικής του βαθμού ευρωστίας ή 
αδυναμίας της ελληνικής οικονομίας (οι παλαιότεροι θα θυμούνται τις παρεμβάσεις 
της <ENAMEX TYPE='ORGANIZATION'>Bundesbank</ENAMEX> για τη στήριξη του δολαρίου, την άνοδο της τιμής του χρυσού 
κ.λπ.). 

ΣΤΗΝ ΕΙΔΗΣΕΟΓΡΑΦΙΑ των ημερών κυριαρχούσε ο προβληματισμός σχετικά με 
τη σκοπιμότητα συγχωνεύσεων κάποιων οργανισμών και συγκεκριμένα στον 
συγκοινωνιακό τομέα (π.χ. <ENAMEX TYPE='ORGANIZATION'>ΗΛΠΑΠ</ENAMEX> και <ENAMEX TYPE='ORGANIZATION'>ΑΣΠΑ</ENAMEX>), ενώ ο εργατοϋπαλληλικός κόσμος 
προσδοκούσε αυξήσεις έως και τρεις φορές πάνω από τον πληθωρισμό! 

ΣΕ ΜΙΚΡΟΟΙΚΟΝΟΜΙΚΟ επίπεδο -και συγκεκριμένα στον τραπεζικό χώρο- η 
<ENAMEX TYPE='ORGANIZATION'>Γενική Τράπεζα</ENAMEX> προσανατολιζόταν σε αύξηση μετοχικού κεφαλαίου! 

ΣΗΜΕΡΑ, ένα τέταρτο του αιώνα αργότερα, όλα δείχνουν ότι η οικονομική 
επικαιρότητα έχει πολλά κοινά ή ανάλογα σημεία, έστω και εάν έκτοτε ο 
πληθωρισμός έχει υποχωρήσει κατά... μιάμιση μονάδα! 

ΕΛΠΙΖΟΥΜΕ ότι έπειτα από 25 χρόνια, η παρούσα στήλη και η παρακείμενη αυτής 
ειδησεογραφία δεν θα ασχολούνται με το ύψους 40 τρισ. δρχ. χρέος, με τον 
αποκλεισμό εθνικών δρόμων, με τα υψηλά επιτόκια, με τις ανάγκες εξυγίανσης των 
<ENAMEX TYPE='ORGANIZATION'>ΔΕΚΟ</ENAMEX>... 

ΕΛΠΙΖΟΥΜΕ, δηλαδή, ότι εκσυγχρονισμός στην πράξη, αν μη τι άλλο, θα σημάνει 
και αποδέσμευση της ελληνικής οικονομίας από χρόνιες στρεβλώσεις. 
</DOC>
