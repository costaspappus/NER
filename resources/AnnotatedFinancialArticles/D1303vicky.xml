<DOC>Νέα χρέη 50 δισ. των νοσοκομείων στους προμηθευτές φαρμάκων


Ρεπορτάζ: <ENAMEX TYPE='PERSON'>Β. Τζοβάρας</ENAMEX> 

ΠΑΝΩ ΑΠΟ 50 δισ. δρχ. είναι τα χρέη των νοσοκομείων προς τους προμηθευτές 
φαρμάκων και νοσοκομειακού υλικού, που συσσωρεύτηκαν και πάλι και 
χρονολογούνται από τα μέσα του <TIMEX TYPE='DATE'>1997</TIMEX>, έως σήμερα. Παρά την ισχύουσα νομοθετική 
ρύθμιση και τις σαφείς εντολές της κυβέρνησης να αποφευχθεί μελλοντικά η 
συσσώρευση οφειλών και να εξοφλούνται τα τιμολόγια των προμηθευτών εντός 
τριμήνου από την εκτέλεση των παραγγελιών, το φαινόμενο του ογκώδους χρέους 
βρίσκεται εκ νέου προ των πυλών και οφείλεται, ουσιαστικά, στην ταμειακή 
αδυναμία των κρατικών νοσηλευτικών ιδρυμάτων να ανταποκρίνονται εμπρόθεσμα 
στις υποχρεώσεις τους. 

Για το θέμα αυτό πραγματοποιήθηκε συνάντηση των εκπροσώπων των οργανώσεων 
των προμηθευτών με τον υφυπουργό Οικονομικών <ENAMEX TYPE='PERSON'>Ν. Χριστοδουλάκη</ENAMEX>, ο οποίος 
υποσχέθηκε να επιληφθεί του ζητήματος και θα έχει συνάντηση την ερχόμενη 
εβδομάδα με τον υπουργό Υγείας <ENAMEX TYPE='PERSON'>Κ. Γείτονα</ENAMEX>. Η καθυστέρηση που σημειώνεται εκ 
νέου στην τακτοποίηση των οφειλών των νοσοκομείων, δημιουργεί -κατά τους 
ενδιαφερόμενους- κακό προηγούμενο και πάλι, τη στιγμή που δεν υπάρχουν πλέον 
παλιές εκκρεμότητες. Σημειώνεται ότι τα παλαιά χρέη των νοσοκομείων (μέχρι το 
<TIMEX TYPE='DATE'>Νοέμβριο του 1996</TIMEX>) εξοφλήθηκαν με τη χορήγηση στους δικαιούχους ομολόγων 
διετούς, τριετούς και τετραετούς διάρκειας.</DOC> 



