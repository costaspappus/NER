<DOC>ΕΤΟΙΜΟ ΤΟ ΝΕΟ ΝΟΜΟΣΧΕΔΙΟ 


Σημαντικές αλλαγές για τα δημόσια έργα

ΤΡΟΧΟΠΕΔΗ τίθεται πλέον στην ανεξέλεγκτη δημοπράτηση των δημοσίων έργων 
με τα συστήματα προεπιλογής και μελέτης-κατασκευής. Με το νέο σχέδιο νόμου για 
τη βελτίωση των διαδικασιών ανάθεσης κατασκευής των δημοσίων έργων, η 
κατάρτιση του οποίου ήδη ολοκληρώθηκε, η δημοπράτηση με τα δύο 
προαναφερόμενα συστήματα θα γίνεται μόνο με βάση γνωμοδότηση του οικείου 
Τεχνικού Συμβουλίου της αρμόδιας Προϊσταμένης Αρχής. 

Στο επίκεντρο η στερλίνα

Ακόμη και οι, συντηρητικές και συγκρατημένες, χρηματοοικονομικές αγορές της 
<ENAMEX TYPE='LOCATION'>Βρετανίας</ENAMEX> χαιρέτισαν χθες τη σαρωτική νίκη των Εργατικών. Και κάτι παραπάνω: τις 
υποσχέσεις που η νίκη αυτή παρέχει. Οι μετοχές και η στερλίνα, που αρχικά 
υποχώρησαν, καθώς οι επενδυτές -οι οποίοι είχαν προεξοφλήσει τη νίκη του 
<ENAMEX TYPE='ORGANIZATION'>Εργατικού Κόμματος</ENAMEX>- έσπευσαν να εισπράξουν τα κέρδη, ανέκτησαν τις απώλειες 
και τερμάτισαν με ισχυρό τόνο. Ο δείκτης FTSE-100 στο <ENAMEX TYPE='LOCATION'>Λονδίνο</ENAMEX> έκλεισε σε νέο 
επίπεδο ρεκόρ, χθες, σημειώνοντας άνοδο κατά 10,6 μονάδες, στις 4.445,6 μονάδες. 
Τα αποτελέσματα των εκλογών έφεραν τη στερλίνα στο κέντρο της σκηνής. Το 
βρετανικό νόμισμα, το οποίο αρχικά είχε υποστεί σημαντικές απώλειες, λόγω 
πωλήσεων προς αποκόμιση κερδών, επανήλθε στα επίπεδα όπου είχε κλείσει πριν 
από τις εκλογές, ενώ απέναντι στο γενικά ισχυρότερο δολάριο τερμάτισε με μικρές 
απώλειες.</DOC>

