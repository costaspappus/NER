<DOC>Καμπανάκια για το <ENAMEX TYPE='ORGANIZATION'>ΧΑΑ</ENAMEX>


ΣΟΒΑΡΟ πλήγμα στην αξιοπιστία του χρηματιστηριακού θεσμού αποτελεί η νέα 
υπόθεση που αναστάτωσε χθες τη <ENAMEX TYPE='ORGANIZATION'>Σοφοκλέους</ENAMEX>. Οι πληροφορίες για μεγάλα 
ανοίγματα χρηματιστηριακής εταιρίας προς πελάτες της -αλλά και για συμφωνίες με 
ορισμένους εξ αυτών, που είχαν στόχο τη διαχείριση κεφαλαίων με αντιπαροχή 
υψηλές "εγγυημένες αποδόσεις"- αποτελούν δυστυχώς μια ακόμη συνέχεια στο 
"σήριαλ" που ξεκίνησε προ ενδεκαμήνου με την πολύκροτη υπόθεση της <ENAMEX TYPE='ORGANIZATION'>Δέλτα ΑΧΕ</ENAMEX> 
και ουδείς φαίνεται να γνωρίζει πότε θα ολοκληρωθεί. 

ΤΟ ΓΕΓΟΝΟΣ ότι η χρηματιστηριακή εταιρία που απασχολεί σήμερα τη 
δημοσιότητα ήταν επί μήνες στο στόχαστρο των ελεγκτικών αρχών περιπλέκει ακόμη 
περισσότερο τα πράγματα, δημιουργώντας εύλογα ερωτηματικά. 

ΕΡΩΤΗΜΑΤΙΚΑ που αφορούν την αποτελεσματικότητα αυτών των ελέγχων, και 
του θεσμικού πλαισίου βάσει του οποίου διεξάγονται. 

ΤΗ ΣΤΙΓΜΗ που η οικονομία βρίσκεται σε ανοδική φάση είναι ανεπίτρεπτο τέτοιου 
είδους φαινόμενα να απομακρύνουν τους επενδυτές από έναν από τους κυριότερους 
μοχλούς της ανάπτυξης. ΕΑΝ όπως υποστηρίζεται από παράγοντες της αγοράς το 
θεσμικό πλαίσιο είναι ανεπαρκές θα πρέπει να αναμορφωθεί. Εάν τα διαθέσιμα μέσα 
των ελεγκτικών αρχών είναι ελλιπή θα πρέπει να συμπληρωθούν. 

ΤΟ ΘΕΜΑ δεν εξαντλείται όμως στα θεσμικά μέτρα. 

ΕΠΩΝΥΜΩΣ, γνώστες της κεφαλαιαγοράς έχουν δηλώσει ότι ο αριθμός των 
χρηματιστηριακών εταιριών που λειτουργούν στο ελληνικό χρηματιστήριο 
υπερβαίνει τα όρια αντοχής της αγοράς. 

Ο ΙΔΙΟΣ ο κ. <ENAMEX TYPE='PERSON'>Ξανθάκης</ENAMEX> έχει αναφερθεί στον αριθμό εταιριών που λειτουργούν σε 
αντίστοιχες αγορές του εξωτερικού. 

ΤΙΘΕΤΑΙ λοιπόν το ερώτημα μήπως οι ίδιες οι χρηματιστηριακές εταιρίες θα πρέπει 
να αυτοπροστατευθούν; 

Ο ΜΗΧΑΝΙΣΜΟΣ των εξαγορών και συγχωνεύσεων ή άλλοι υγιείς τρόποι 
προσαρμογής στα δεδομένα της αγοράς επιβάλλεται να εφαρμοστούν πριν τρωθεί 
καίρια η αξιοπιστία του θεσμού. 

ΑΝΑΜΦΙΣΒΗΤΗΤΑ η λειτουργία του Χρηματιστηρίου βασίζεται στη λογική της 
ελεύθερης αγοράς. Αυτό όμως δεν σημαίνει ότι είναι επιτρεπτό να λειτουργεί με 
πρακτικές μιας πρώιμης καπιταλιστικής περιόδου στη λογική της οποίας η αγορά 
"προσαρμόζεται" με εκατόμβες επενδυτικών "θυμάτων".
</DOC>
