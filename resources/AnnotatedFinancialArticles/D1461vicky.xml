<DOC>Η μετάβαση στην <ENAMEX TYPE='ORGANIZATION'>ΟΝΕ</ENAMEX> θα έχει νικητές
 και ηττημένους...


Του <ENAMEX TYPE='PERSON'>Δ. Σπυρόπουλου</ENAMEX>

Η ΔΙΑΔΙΚΑΣΙΑ μετάβασης στην <ENAMEX TYPE='ORGANIZATION'>ΟΝΕ</ENAMEX> θα αναδείξει νικητές και ηττημένους, τονίζει 
ο διευθύνων σύμβουλος της Eurobank <ENAMEX TYPE='PERSON'>Νικ. Νανόπουλος</ENAMEX> σε άρθρο του, στο πλαίσιο 
της έρευνας της "<ENAMEX TYPE='ORGANIZATION'>Εξπρές</ENAMEX>" για τις τράπεζες και το ευρώ.

Ο κ. <ENAMEX TYPE='PERSON'>Νανόπουλος</ENAMEX> εκτιμά ότι η επικράτηση του ενιαίου νομίσματος θα μεταβάλει εκ 
βάθρων τις συνθήκες ανταγωνισμού. Αυτό θα έχει ως συνέπεια το άνοιγμα της 
εγχώριας αγοράς στη διεθνή τραπεζική άμιλλα και την κατάργηση κάθε 
προστατευτισμού που σήμερα ευνοεί τις ελληνικές τράπεζες.

Ο κ. <ENAMEX TYPE='PERSON'>Νανόπουλος</ENAMEX> υποστηρίζει ότι οι τράπεζες θα σηκώσουν, περισσότερο από 
οποιονδήποτε άλλο φορέα, το βάρος της προσαρμογής στο νέο οικονομικό 
περιβάλλον και ως εκ τούτου δημιουργείται ανάγκη για τεχνολογικό εκσυγχρονισμό, 
αυτοματοποίηση και συμπίεση του λειτουργικού κόστους.

Ο διευθύνων σύμβουλος της <ENAMEX TYPE='ORGANIZATION'>Eurobank</ENAMEX> προβλέπει ότι οι τράπεζες που θα διακριθούν 
είναι εκείνες που θα βρίσκονται κοντά στους πελάτες τους και στις εξελίξεις.

Επισημαίνει ότι η νέα συγκυρία ευνοεί το σχετικά μεγάλο μέγεθος, θεωρεί ότι είναι 
προφανής η ανάγκη για συγχωνεύσεις, εξαγορές και συνεργασίες και χαρακτηρίζει 
αναγκαία τη συστηματική αποκρατικοποίηση των υπό δημόσιο έλεγχο τραπεζών.</DOC>

