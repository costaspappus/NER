<DOC><ENAMEX TYPE ='ORGANIZATION'>ELMEC SPORT</ENAMEX> 


Αύξηση πωλήσεων κατά 35% στη χρήση 1996-1997

ΑΥΞΗΣΗ πωλήσεων κατά 35% και καθαρών κερδών κατά 18% παρουσίασε η <ENAMEX TYPE ='ORGANIZATION'>Elmec 
Sport</ENAMEX> κατά την τελευταία χρήση που έληξε στις <TIMEX TYPE='DATE'>30.6.97</TIMEX>. Συγκεκριμένα, οι πωλήσεις 
αυξήθηκαν στα 16,52 δισ. δρχ., έναντι των 12,2 δισ. της προηγούμενης χρήσης, ενώ 
η αρχική πρόβλεψη ήταν 14 δισ. δρχ. 

Τα προ αποσβέσεων και προβλέψεων κέρδη ανήλθαν στα 3,957 δισ. δρχ., αυξημένα 
κατά 2,858 δισ. έναντι του προηγούμενου έτους. Αντίστοιχα, τα προ φόρων κέρδη 
διαμορφώθηκαν στα 2,92 δισ. δρχ. έναντι των 2,47 δισ., αυξημένα κατά 18%. 
Σημειώνεται ότι η εταιρία σχημάτισε πρόβλεψη για συναλλαγματικές διαφορές 
αγορών εξωτερικού ύψους 550 εκατ. δρχ. που επιβάρυναν τα αποτελέσματα της 
χρήσης. Το δ.σ. της εταιρίας θα προτείνει στη Γ.Σ. τη διανομή δωρεάν μετοχών από 
κεφαλαιοποίηση αφορολογήτων αποθεματικών. 

Τα κέρδη ανά μετοχή, προ αποσβέσεων και προβλέψεων, ανέρχονται στο ποσό των 
812 δρχ., ενώ τα προ φόρων στο ποσό των 600 δρχ. ανά μετοχή, τα οποία, 
συγκρινόμενα με την τρέχουσα χρηματιστηριακή τιμή της μετοχής (3.000 δρχ.), 
διαμορφώνουν λόγο τιμής προς κέρδη ανά μετοχή (Ρ/Ε) ο οποίος ανέρχεται στο 3,7 
και 5 αντίστοιχα. Αύξηση πωλήσεων συνεχίζουν να παρουσιάζουν κατά το τρέχον 
έτος και τα προϊόντα της εταιρίας <ENAMEX TYPE ='ORGANIZATION'>Nike</ENAMEX>, <ENAMEX TYPE ='ORGANIZATION'>Harley Davidson</ENAMEX> και <ENAMEX TYPE ='ORGANIZATION'>Life fitness</ENAMEX>.</DOC> 


