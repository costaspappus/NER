<DOC>Πτήσεις δολαρίου - στερλίνας


ΤΟ ΔΟΛΑΡΙΟ και η στερλίνα ανέβηκαν σε επίπεδα ρεκόρ στην <ENAMEX TYPE='LOCATION'>Αθήνα</ENAMEX>, καθώς τα 
δύο νομίσματα σημείωσαν μεγάλη αύξηση στις αγορές συναλλάγματος απέναντι στο 
εξασθενημένο μάρκο. 

Στην <ENAMEX TYPE='LOCATION'>Αθήνα</ENAMEX> το δολάριο ανέβηκε στις 287,864 δρχ. και η στερλίνα στις 481,963 δρχ. 
(τιμή πώλησης συναλλάγματος). Το κύριο χαρακτηριστικό στις αγορές ήταν η 
εξασθένηση του μάρκου λόγω των ανησυχιών ότι το υπό δημιουργία σύστημα του 
κοινού ευρωπαϊκού νομίσματος θα έχει πολλά ιδρύματα μέλη και θα είναι 
ασθενέστερο σε σχέση με το μάρκο. 

Η αίσθηση αυτή εξακολούθησε να πιέζει το γερμανικό νόμισμα, το οποίο έπεσε στην 
<ENAMEX TYPE='LOCATION'>Ευρώπη</ENAMEX> στο χαμηλότερο επίπεδο απέναντι στο δολάριο (1,8164 μάρκα) εδώ και 71 
μήνες. Αργότερα στη <ENAMEX TYPE='LOCATION'>Ν. Υόρκη</ENAMEX> το δολάριο ανέβηκε πάνω από τα 1,82 μάρκα.

Η στερλίνα τερμάτισε στην <ENAMEX TYPE='LOCATION'>Ευρώπη</ENAMEX> σε 3,0412 μάρκα, σημειώνοντας άνοδο κατά 
1,42%. 

Το ισχυρό δολάριο και η επανάληψη της ανοδικής πορείας των μετοχών στη <ENAMEX TYPE='ORGANIZATION'>Γουώλ 
Στρητ</ENAMEX> οδήγησε τα ευρωπαϊκά χρηματιστήρια σε υψηλότερα επίπεδα. Στη 
<ENAMEX TYPE='LOCATION'>Φρανκφούρτη</ENAMEX> ο δείκτης DAX ανέβηκε σε επίπεδα ρεκόρ, σημειώνοντας άνοδο 
σχεδόν κατά 3% υπό την επίδραση της ανόδου των τραπεζικών μετοχών μετά τις 
πληροφορίες ότι οι δύο μεγαλύτερες εμπορικές τράπεζες της <ENAMEX TYPE='LOCATION'>Γερμανίας</ENAMEX> θα 
συγχωνευθούν. Στα άλλα χρηματιστήρια ο ενθουσιασμός, ήταν πιο συγκρατημένος. 

Πάντως, το ισχυρό δολάριο βοηθάει την εξαγωγική βιομηχανία της <ENAMEX TYPE='LOCATION'>Ευρώπης</ENAMEX> και 
ανεβάζει τις μετοχές των εταιριών. Στο <ENAMEX TYPE='LOCATION'>Λονδίνο</ENAMEX> ο δείκτης FTSE-100 σημείωσε 
άνοδο κατά 0,85%, ενώ στο <ENAMEX TYPE='LOCATION'>Παρίσι</ENAMEX> ο CAC 40 αυξήθηκε κατά 1,64%. Αύξηση πάνω 
από 1% σημείωσαν και οι δείκτες σε όλα τα άλλα μεγάλα χρηματιστήρια της 
<ENAMEX TYPE='LOCATION'>Ευρώπης</ENAMEX>, ενώ αργά το απόγευμα ο δείκτης Ντόου Τζοουνς στη <ENAMEX TYPE='LOCATION'>Ν. Υόρκη</ENAMEX> είχε 
υπερβεί και πάλι τις 8.000 μονάδες.</DOC>

