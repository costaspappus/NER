<DOC>
ΟΡΙΑΚΕΣ ΑΠΩΛΕΙΕΣ ΣΤΟ <ENAMEX TYPE='ORGANIZATION'>ΧΑΑ</ENAMEX>


Σταθεροποιητικές τάσεις χαρακτήρισαν τη χθεσινή χρηματιστηριακή συνεδρίαση, 
στο πέρας της οποίας ο Γενικός Δείκτης Τιμών κατέγραφε οριακές απώλειες της 
τάξης των 7,84 μονάδων ή 0,49%, κλείνοντας στις 1.584,17 μονάδες. Και τούτο, ενώ 
κατά τη διάρκεια της συνεδριάσεως διακυμάνθηκε μεταξύ 1.581,39 και 1.592,01 
μονάδων. 

Η αξία συναλλαγών διατηρήθηκε στο μάλλον χαμηλό επίπεδο των 10,42 δισ. δρχ. επί 
3,37 εκατ. τεμαχίων μετοχικών τίτλων που άλλαξαν χέρια, γεγονός που καθιστά 
σαφή την τήρηση στάσης αναμονής εκ μέρους του επενδυτικού κοινού. Συνολικά, εκ 
των 227 μετοχών που υπήρξαν αντικείμενο διαπραγμάτευσης, οι 122 έκλεισαν με 
ζημίες και οι 85 με κέρδη, ενώ 20 δεν παρουσίασαν μεταβολή τιμής. Limit-up χθες 
για τον τίτλο της <ENAMEX TYPE='ORGANIZATION'>Ridenco</ENAMEX>, όπως και για εκείνους της <ENAMEX TYPE='ORGANIZATION'>ΑΤΕΜΚΕ</ENAMEX> και του <ENAMEX TYPE='ORGANIZATION'>Παρνασσού</ENAMEX>, 
υπό το φως της διευθέτησης του ζητήματος του κοινοπρακτικού δανείου προς τις 
συγκεκριμένες επιχειρήσεις. 

Στο ανώτατο επιτρεπόμενο όριο της ημερήσιας διακύμανσής της έκλεισε χθες και η 
τιμή της προνομιούχου <ENAMEX TYPE='ORGANIZATION'>Εσκιμό</ENAMEX>, της <ENAMEX TYPE='ORGANIZATION'>Ελλ. Υφαντουργίας</ENAMEX> και της <ENAMEX TYPE='ORGANIZATION'>Πληροφορικής
Εργασίας</ENAMEX>. Αντίθετα, τις σημαντικότερες ζημίες κατέγραψε η <ENAMEX TYPE='ORGANIZATION'>Αθηναία</ENAMEX>, η <ENAMEX TYPE='ORGANIZATION'>Τρ. Αθηνών</ENAMEX>, 
η <ENAMEX TYPE='ORGANIZATION'>Κλ. Ναούσης</ENAMEX>, η <ENAMEX TYPE='ORGANIZATION'>Θεσσαλική</ENAMEX> και η <ENAMEX TYPE='ORGANIZATION'>Singular</ENAMEX>. Εντονη συναλλακτική δραστηριότητα 
σημειώθηκε για τη μετοχή του <ENAMEX TYPE='ORGANIZATION'>ΟΤΕ</ENAMEX>, καθώς διακινήθηκαν τεμάχια αξίας άνω του 
ενός δισ. δρχ., της <ENAMEX TYPE='ORGANIZATION'>Πίστεως</ENAMEX>, της <ENAMEX TYPE='ORGANIZATION'>Εργασίας</ENAMEX>, της <ENAMEX TYPE='ORGANIZATION'>Εθνικής</ENAMEX>, του <ENAMEX TYPE='ORGANIZATION'>Τηλέτυπου</ENAMEX> και της 
<ENAMEX TYPE='ORGANIZATION'>Εμπορικής Τραπέζης</ENAMEX>. 

Οπως επισημαίνουν έγκυροι χρηματιστηριακοί παρατηρητές, η αγορά παραμένει 
στατική, καθώς δεν συντρέχουν ουσιαστικοί λόγοι ώθησής της προς τη μία ή την 
άλλη κατεύθυνση. Τόσο σε μακροοικονομικό, όσο και σε επιχειρηματικό επίπεδο, οι 
εξελίξεις έχουν εν πολλοίς προεξοφληθεί, γεγονός που καθιστά το επενδυτικό κοινό 
"όμηρο" τυχόν ήσσονος σημασίας ζητημάτων και της προοπτικής που πιθανώς τούτα 
να προσδώσουν στην πορεία του ενός ή του άλλου τίτλου.
</DOC>
