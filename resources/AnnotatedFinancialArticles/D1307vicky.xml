<DOC>ΑΠΟ ΤΟΝ <ENAMEX TYPE='PERSON'>Γ. ΠΑΠΑΝΤΩΝΙΟΥ</ENAMEX> 


Υποσχέσεις για "αλλαγή πορείας" στα ναυτιλιακά

Ρεπορτάζ: <ENAMEX TYPE='PERSON'>I. Λαζάρου</ENAMEX> 

ΕΛΠΙΔΕΣ για κινήσεις διορθωτικού χαρακτήρα στην ακολουθούμενη ναυτιλιακή 
πολιτική, με στόχο την ενδυνάμωση της ανταγωνιστικότητας του υπό ελληνική 
σημαία στόλου, δημιούργησε ο υπουργός Εθνικής Οικονομίας <ENAMEX TYPE='PERSON'>Γ. Παπαντωνίου</ENAMEX> στα 
μέλη της <ENAMEX TYPE='ORGANIZATION'>Επιτροπής Ναυτιλιακής Συνεργασίας (Greek Shipping Cooperation 
Committee)</ENAMEX>, χθες, κατά τη διάρκεια γεύματος εργασίας, στο <ENAMEX TYPE='LOCATION'>Λονδίνο</ENAMEX>. 

Ο κ. <ENAMEX TYPE='PERSON'>Παπαντωνίου</ENAMEX>, ύστερα από τις επισημάνσεις του προέδρου της Επιτροπής, <ENAMEX TYPE='PERSON'>I. 
Χατζηπατέρα</ENAMEX>, περί της ανταγωνιστικότητας του υπό ελληνική σημαία στόλου, αλλά 
και για τη γενικότερη ναυτιλιακή κρίση, αναγνώρισε την αγωνία της εφοπλιστικής 
κοινότητας για την τύχη του εθνικού νηολογίου, υποσχόμενος ότι μετά την 
επιστροφή του στην <ENAMEX TYPE='LOCATION'>Ελλάδα</ENAMEX> θα συζητήσει με τον πρωθυπουργό <ENAMEX TYPE='PERSON'>Κ. Σημίτη</ENAMEX>, εκ νέου, 
το θέμα της στήριξης του εθνικού νηολογίου.</DOC>

