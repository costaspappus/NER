<DOC>Ουδείς εξαιρείται από την υποχρέωση ΑΦΜ


Ρεπορτάζ: <ENAMEX TYPE='PERSON'>Ν. Τσιούτσιας</ENAMEX> 

ΟΛΑ τα φυσικά και νομικά πρόσωπα, καθώς και ενώσεις προσώπων, μηδενός 
εξαιρουμένου, υποχρεούνται εφεξής να διαθέτουν ΑΦΜ, που θα τους χορηγείται από 
τις <ENAMEX TYPE='ORGANIZATION'>ΔΟΥ</ENAMEX>, όπως ορίζεται σε τροπολογία που κατετέθη χθες στη <ENAMEX TYPE='ORGANIZATION'>Βουλή</ENAMEX> στο υπό 
συζήτηση ν/σ για το <ENAMEX TYPE='ORGANIZATION'>Σώμα Ορκωτών Εκτιμητών</ENAMEX>. 

Συγκεκριμένα, η τροπολογία επισημαίνει ότι είναι πλέον υποχρεωτική η χορήγηση 
ΑΦΜ "σε όλους όσοι έχουν αποκτήσει με οποιονδήποτε τρόπο περιουσιακά στοιχεία 
ή εισόδημα ή έχουν διενεργήσει πράξεις που έχουν φορολογικό ενδιαφέρον". 
Σημειώνεται ότι σήμερα δεν έχουν ΑΦΜ οι έγγαμες γυναίκες που δεν ασκούν 
επάγγελμα ή οι ανήλικοι που αποκτούν εισόδημα το οποίο όμως δηλώνεται από τους 
γονείς τους. Ακόμη, δεν έχουν ΑΦΜ όσα φυσικά πρόσωπα δεν υποβάλλουν δήλωση 
φορολογίας εισοδήματος. 

Φυσικά, όταν η τροπολογία υπερψηφιστεί τότε με υπουργική απόφαση θα χορηγηθεί 
και στα εν λόγω πρόσωπα ΑΦΜ. 

Εξάλλου, με άλλη τροπολογία ορίζεται ότι από <TIMEX TYPE='DATE'>1/1/98</TIMEX> παύουν να ισχύουν 
αχρησιμοποίητα φορολογικά στοιχεία, όπως λ.χ. δελτία αποστολής, αποδείξεις 
παροχής υπηρεσιών κ.λπ., εφόσον έχουν θεωρηθεί μέχρι <TIMEX TYPE='DATE'>31/12/96</TIMEX>. 

Ακόμη, ορίζονται οι υπηρεσίες των τηλεπικοινωνιών και παρέχεται η δυνατότητα, 
από <TIMEX TYPE='DATE'>1/1/97</TIMEX>, φορολόγησης με ΦΠΑ στο εσωτερικό της χώρας των τηλεπικοινωνιακών 
αυτών υπηρεσιών όταν παρέχονται από υποκείμενο εγκατεστημένο σε άλλο κράτος-
μέλος σε λήπτη υποκείμενο που έχει έδρα, μόνιμη εγκατάσταση, κατοικία ή συνήθη 
διαμονή στην <ENAMEX TYPE='LOCATION'>Ελλάδα</ENAMEX>. 

Κατά τα λοιπά, χθες, πρώτη ημέρα των θερινών τμημάτων της <ENAMEX TYPE='ORGANIZATION'>Βουλής</ENAMEX>, η συζήτηση 
του ν/σ ήταν επί της αρχής. Η υπερψήφισή του αναμενόταν -επί της αρχής πάντοτε- 
κατά πλειοψηφία.</DOC>

