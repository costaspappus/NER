<DOC>Το ασφαλιστικό απαιτεί τόλμη


ΤΗΝ ανάγκη λήψης άμεσων μέτρων για την αναδιοργάνωση του ασφαλιστικού 
συστήματος της χώρας δείχνει το χθεσινό δημοσίευμα της "<ENAMEX TYPE='ORGANIZATION'>Εξπρές</ENAMEX>", περί 
διπλασιασμού των δανειακών αναγκών των ασφαλιστικών οργανισμών από το <TIMEX TYPE='DATE'>1996</TIMEX>. 

ΕΝΩ από το <TIMEX TYPE='DATE'>'92</TIMEX> έως το <TIMEX TYPE='DATE'>'95</TIMEX> οι ακαθάριστες ανάγκες είχαν μειωθεί από τα 415 δισ. 
στα 148 δισ. δρχ., ξεπέρασαν τα 266 το <TIMEX TYPE='DATE'>'96</TIMEX>, για να φτάσουν το <TIMEX TYPE='DATE'>'97</TIMEX> τα 400 δισ. δρχ. 

ΣΥΝΕΠΩΣ αθροίζονται και άλλοι λόγοι που επιβάλλουν την επίσπευση του 
κοινωνικού διαλόγου για το λεγόμενο "μικρό ασφαλιστικό πακέτο", διάλογος που 
βρίσκεται εν εξελίξει. Οπως είναι γνωστό, το πακέτο περιλαμβάνει προτάσεις για την 
αντιμετώπιση επιμέρους προβλημάτων των ταμείων. Αναφέρεται και στην ενοποίηση 
ομοειδών οργανισμών αλλά και στην αξιοποίηση της περιουσίας τους, που ανέρχεται 
σε περισσότερα από 3 τρισ. δρχ. 

ΕΡΓΟΔΟΤΕΣ και εργαζόμενοι έχουν ταχθεί υπέρ της ολοκλήρωσης του διαλόγου σε 
εύλογο χρόνο και, σύμφωνα με την Επιτροπή Διαλόγου, αυτή τοποθετείται στα μέσα 
<TIMEX TYPE='DATE'>Οκτωβρίου</TIMEX>. Η αξιοποίηση της περιουσίας των ταμείων μπορεί να συμβάλει στην 
αναστροφή της σημερινής κακής εικόνας του συστήματος. Μπορεί να το συντηρήσει 
έως τη λήψη μέτρων για τη ριζική αναπροσαρμογή του, που περιλαμβάνεται στο 
σχεδιασμό της κυβέρνησης αλλά και στις προτάσεις των εταίρων. 

ΟΙ προτάσεις πρόκειται να περιληφθούν στο λεγόμενο μεγάλο πακέτο, που θα 
αρχίσει να συζητείται μεταξύ του κράτους και των κοινωνικών εταίρων από την 
ερχόμενη άνοιξη. Εως τότε όμως θεωρείται ως εκ των ων ουκ άνευ η άμεση 
αντιμετώπιση των "ρηγμάτων" που έχει προκαλέσει στο σύστημα το εγχείρημα 
άσκησης "κοινωνικής πολιτικής" με χρήματα των ταμείων, δηλαδή των 
ασφαλισμένων, κατά την προηγούμενη δεκαετία. Των "ρηγμάτων" τα οποία συντηρεί 
το πρόβλημα της υφιστάμενης διαχείρισης, το οποίο ταλαιπωρεί, λίγο έως πολύ, το 
σύνολο του ελληνικού δημοσίου. 

ΕΙΝΑΙ η ώρα της τόλμης και των τομών για το κοινωνικό ασφαλιστικό σύστημα. Η 
ώρα της δράσης, τουλάχιστον για εκείνους που ενδιαφέρονται να διατηρηθεί ο 
πρώτος από τους αναφερόμενους προσδιορισμούς του συστήματος...
</DOC>
