<DOC>
ΣΤΑΣΗ ΑΝΑΜΟΝΗΣ ΕΝΟΨΕΙ ΨΗΦΟΦΟΡΙΑΣ "ΑΘΑΝΑΤΩΝ"


Στάση αναμονής, ενόψει της ανακοινώσεως του αποτελέσματος της ψηφοφορίας των 
"αθανάτων" το ίδιο βράδυ, τήρησε κατά τη χθεσινή χρηματιστηριακή συνεδρίαση το 
επενδυτικό κοινό. Ως αποτέλεσμα, ο Γενικός Δείκτης Τιμών σημείωσε ισχνά κέρδη 
της τάξης των 4,31 μονάδων ή 0,28% κλείνοντας στις 1.541 μονάδες. Και τούτο, ενώ 
συνολικά διακυμάνθηκε μεταξύ 1.528,35 και 1.549,91 μονάδων. Η αξία συναλλαγών 
διαμορφώθηκε σε 12,99 δισ. δρχ. επί 3,75 εκατ. τεμαχίων μετοχών που άλλαξαν 
χέρια. 

Εκ των 223 μετοχών που άλλαξαν χέρια, οι 108 έκλεισαν με κέρδη και οι 94 με 
ζημία, ενώ 21 δεν παρουσίασαν μεταβολή τιμής. Εκ των κλαδικών δεικτών απώλειες 
κατέγραψαν των εταιριών επενδύσεων, χρηματοδοτικής μίσθωσης και συμμετοχών. 
Οπως επεσήμαιναν χθες έγκυρες χρηματιστηριακές πηγές, η συνεδρίαση εκτυλίχθηκε 
στον "παλμό" της χθεσινοβραδινής ανακοίνωσης και μάλλον με το σκεπτικό ότι η 
<ENAMEX TYPE='LOCATION'>Αθήνα</ENAMEX> τελικώς δεν θα εξασφαλίσει την ανάληψη της Ολυμπιάδας. Η αγορά, ούτως ή 
άλλως, εμφανίστηκε αρκετά νευρική καθόλη τη διάρκεια της εβδομάδας, η οποία 
ξεκίνησε με δύο ανοδικές συνεδριάσεις και συνεχίστηκε με δύο πτωτικές και μία 
ανοδική χθες. 

Βεβαίως, όλοι πλέον έχουν στραμμένο το ενδιαφέρον τους στη συνεδρίαση της 
Δευτέρας, που εκτιμάται ότι θα αποτελέσει την απαρχή ενός βίαιου ράλι τιμών, η 
ακριβής διάρκεια του οποίου Ρ αν και επί της ουσίας άγνωστη Ρ εικάζεται ότι θα 
είναι σύντομη. Οπως επισημαίνουν οι ίδιες πηγές, σε περίπτωση που τα "πάντα" 
εκτοξευθούν τη Δευτέρα, και τούτο είναι πολύ πιθανό να συμβεί, το "πολυπόθητο" 
ράλι σύντομα θα εξασθενίσει και οι τιμές θα επανέλθουν στα αρχικά τους ή λίγο 
υψηλότερα επίπεδα. 

Αντίθετα, σε περίπτωση που η αγορά επιδείξει ωριμότητα και η άνοδος είναι 
σταδιακή, θα διαρκέσει και περισσότερο. Στο προσκήνιο, πάντως, βρίσκονται για 
ακόμη μία φορά οι μετοχές εταιριών υψηλής κεφαλαιοποίησης, των τραπεζών, των 
κατασκευαστικών, των τσιμεντοβιομηχανιών, των μεταλλουργικών, των 
τηλεπικοινωνιών και των εταιριών πληροφορικής.
</DOC>
