<DOC>
ΟΡΙΑΚΗ ΠΤΩΣΗ ΤΙΜΩΝ ΣΤΟ <ENAMEX TYPE='ORGANIZATION'>ΧΑΑ</ENAMEX>


Στο στενό πλαίσιο μεταξύ των 1.580,53 και των 1.590,28 μονάδων κινήθηκε χθες ο 
Γενικός Δείκτης Τιμών, εν μέσω μάλλον αραιών συναλλαγών. Συγκεκριμένα, ο 
κυριότερος χρηματιστηριακός δείκτης έκλεισε στις 1.584,91 μονάδες, 
καταγράφοντας οριακή αρνητική μεταβολή έναντι της προηγούμενης, της τάξης των 
1,94 μονάδων ή 0,12%. 

Η αξία συναλλαγών διαμορφώθηκε σε 9,11 δισ. δρχ. επί 3,59 εκ. τεμαχίων μετοχικών 
τίτλων που άλλαξαν χέρια. Συνολικά εκ των 231 μετοχών που κινήθηκαν, οι 68 
έκλεισαν με κέρδη και οι 128 με ζημίες ενώ 35 δεν παρουσίασαν μεταβολή τιμής. 
"Βουτιά" έκαναν χθες οι μετοχές των κατασκευαστικών εταιριών, με αποτέλεσμα ο 
κλαδικός δείκτης των να καταγράφει απώλειες της τάξης του 1,90% στο τέλος της 
συνεδριάσεως. Σημαντικές απώλειες 1,25% σημείωσε και ο δείκτης των εταιριών 
επενδύσεων. Αντίθετα, με οριακά κέρδη έκλεισαν τη συνεδρίαση ο δείκτης των 
ασφαλιστικών και των βιομηχανικών εταιριών. 

Στο περιθώριο της συνεδριάσεως διακινήθηκαν χειροκίνητα 44.000 τεμάχια μετοχών 
της <ENAMEX TYPE='ORGANIZATION'>Τραπέζης Πίστεως</ENAMEX> στην τιμή των 19.570 δρχ. ανά μετοχή, 80.000 τεμάχια 
μετοχών της ασφαλιστικής εταιρίας <ENAMEX TYPE='ORGANIZATION'>Ασπίς Πρόνοια</ENAMEX> στην τιμή των 2.350 δρχ. ανά 
μετοχή, 57.560 τεμάχια της <ENAMEX TYPE='ORGANIZATION'>Σαράντης</ENAMEX> στην τιμή των 3.550 δρχ. ανά μετοχή και 
450.000 τεμάχια μετοχών της νεοεισαχθείσης εταιρίας <ENAMEX TYPE='ORGANIZATION'>Ενδυση</ENAMEX>, θυγατρικής της 
επίσης εισηγμένης <ENAMEX TYPE='ORGANIZATION'>Sportsman</ENAMEX>, στην τιμή των 650 δρχ. ανά μετοχή. Σημειώνεται ότι η 
εταιρία είχε εισαγάγει τις μετοχές της στην αρχή του έτους στο <ENAMEX TYPE='ORGANIZATION'>ΧΑΑ</ENAMEX> στην τιμή των 
750 δρχ. ανά τεμάχιο. 

Υψηλή αξία συναλλαγών κατέγραψε χθες, για ακόμη μία συνεδρίαση, η μετοχή της 
<ENAMEX TYPE='ORGANIZATION'>Alpha Τραπέζης Πίστεως</ENAMEX>, της <ENAMEX TYPE='ORGANIZATION'>Τραπέζης Αττικής</ENAMEX>, της <ENAMEX TYPE='ORGANIZATION'>Ασπίς Πρόνοια</ENAMEX>, της <ENAMEX TYPE='ORGANIZATION'>Ενδυση</ENAMEX>, 
της <ENAMEX TYPE='ORGANIZATION'>Σαράντης</ENAMEX>, της <ENAMEX TYPE='ORGANIZATION'>Εθνικής Τραπέζης</ENAMEX> και της <ENAMEX TYPE='ORGANIZATION'>Ελληνικής Εταιρίας Εμφιαλώσεως</ENAMEX>. Με 
limit - up έκλεισε τη συνεδρίαση η μετοχή της <ENAMEX TYPE='ORGANIZATION'>Ράδιο - Κορασίδης</ENAMEX>, της <ENAMEX TYPE='ORGANIZATION'>ΑΛΚΑΡ - 
ΑΕΜΕΤ</ENAMEX>, της <ENAMEX TYPE='ORGANIZATION'>Ιατρικό Κέντρο - Κλινική Παλαιού Φαλήρου</ENAMEX>, της <ENAMEX TYPE='ORGANIZATION'>Ελληνική 
Υφαντουργία</ENAMEX> και της <ENAMEX TYPE='ORGANIZATION'>Ιντερτεκ</ENAMEX>. Σημαντικές απώλειες, αντίθετα, σημείωσε η 
προνομιούχος και κοινή <ENAMEX TYPE='ORGANIZATION'>Sato</ENAMEX>, η <ENAMEX TYPE='ORGANIZATION'>Γενικών Αποθηκών</ENAMEX> και η προνομιούχος <ENAMEX TYPE='ORGANIZATION'>Μπουτάρης</ENAMEX>.
</DOC>
