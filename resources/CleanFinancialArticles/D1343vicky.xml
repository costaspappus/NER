Παρέμβαση Σημίτη για τον ενιαίο φορέα τροφίμων


ΑΥΡΙΟ συνεδριάζουν οι συναρμόδιοι, με σκοπό τον καθορισμό των πρώτων 
ουσιαστικών λεπτομερειών για τη δημιουργία ενιαίου φορέα τροφίμων. Οι διαφωνίες 
που είχαν εμφανιστεί από την πρώτη στιγμή που εκδηλώθηκε η σχετική 
πρωτοβουλία, είχαν μπλοκάρει όλες τις διαδικασίες. 

Η παρέμβαση του πρωθυπουργού πριν από λίγες εβδομάδες, όμως, έδωσε νέα ώθηση 
στο εγχείρημα και τώρα φαίνεται ότι θα βρεθεί τρόπος να ξεπεραστούν τα εμπόδια 
που αρχικά εμφανίζονταν ανυπέρβλητα. 

Τον κύριο ρόλο είχε το υπουργείο Γεωργίας, το οποίο, με βάση την πρακτική των 
άλλων ευρωπαϊκών χωρών, είναι το πλέον αρμόδιο για να αναλάβει το συντονισμό 
της δημιουργίας και της λειτουργίας του νέου φορέα. 

