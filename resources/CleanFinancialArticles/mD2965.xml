
ΣΥΝΕΧΙΣΤΗΚΕ Η ΠΤΩΣΗ


Καθαρά πτωτικές, για τέταρτη συνεχή συνεδρίαση, ήταν οι τάσεις που επικράτησαν 
χθες στο ΧΑΑ. Ο Γενικός Δείκτης έκλεισε στις 1537,09 μονάδες παρουσιάζοντας 
κάμψη σε ποσοστό -1,24%. Η κάμψη αποτυπώθηκε στο σύνολο της αγοράς καθώς 
πτωτικά κινήθηκαν χθες και όλοι οι επιμέρους δείκτες, με εξαίρεση το δείκτη των 
Συμμετοχών που παρουσίασε αύξηση σε ποσοστό 0,72%. Τη μεγαλύτερη πτώση 
κατέγραψε και πάλι ο δείκτης της βιομηχανίας με -2,33%, ακολουθούμενος από τις 
εταιρίες χρηματοδοτικής μίσθωσης με -2,25%. 

Αρκετά σημαντική ήταν η αύξηση της συνολικής αξίας των συναλλαγών που 
ξεπέρασε τα 22,1 δισ. δρχ. επί 4,93 εκατ. τίτλων. Πτωτικά κινήθηκαν 144 από τους 
228 τίτλους που αποτέλεσαν αντικείμενο διαπραγμάτευσης, 55 παρουσίασαν άνοδο 
και 29 παρέμειναν χωρίς μεταβολή τιμής. Οπως επισημαίνουν χρηματιστηριακές 
πηγές, η αγορά κινήθηκε πτωτικά υπό την επίδραση της ανοδικής τάσης που 
παρουσιάζουν τα βραχυπρόθεσμα επιτόκια στη διατραπεζική αγορά, αλλά και της 
παρατηρούμενης αναταραχής στα διεθνή αγορά συναλλάγματος. 

Με limit up χθες η μετοχή της Κεράνης (π.), ενώ άνοδο σε ποσοστό 5,47% και 
4,98% πραγματοποίησαν αντίστοιχα τα Πλαστικά Μακεδονίας (πα.) και η 
Καπνοβιομηχανία Καρέλια (κ.). Στον αντίποδα η Τράπεζα Αθηνών (κο.) με limit 
down, η SATO με -7,96% και η Παρνασσός Επιχειρήσεις> με -7,05%. Τις 
μεγαλύτερες αξίες συναλλαγών κατέγραψαν οι τίτλοι ΣΙΔΕΝΟΡ και Lavipharm, επί 
των οποίων έγιναν ιδιωτικές τοποθετήσεις (βλ. σελ. 24) καθώς και η Alpha Τράπεζα 
Πίστεως.

