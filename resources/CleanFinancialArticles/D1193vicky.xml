Μέχρι και τον Μάρτιο εκκαθαριστικά του φόρου


ΠΕΡΙΠΟΥ 20.000 φορολογούμενοι δεν έχουν λάβει ακόμη το εκκαθαριστικό 
σημείωμα φόρου εισοδήματος του οικονομικού έτους 1997. Οι υπόχρεοι θα λάβουν 
το εκκαθαριστικό έως τον Μάρτιο και θα πρέπει να καταβάλουν το φόρο σε μία 
δόση. Σύμφωνα με υπηρεσιακούς παράγοντες του υπουργείου Οικονομικών, στον 
αριθμό των ανεκκαθάριστων αυτών δηλώσεων δεν υπάγονται μόνο 
συμπληρωματικές ή τροποποιητικές επειδή περιείχαν λάθη, αλλά και δηλώσεις που 
δεν εμφανίζουν λανθασμένα στοιχεία. 

Η καθυστέρηση των κανονικών αυτών δηλώσεων αποδίδεται στο φόρτο εργασίας 
του ΚΕΠΥΟ. Ηδη, το <ENAMEX TYPE='ORANIZATION'>υπουργείο Οικονομικών, με εγκύκλιό του προς τις ΔΟΥ ζητεί 
να επισπεύσουν την εκκαθάριση των δηλώσεων αυτών έως τα τέλη Φεβρουαρίου.

