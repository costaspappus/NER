
ΑΠΩΛΕΙΕΣ ΛΟΓΩ ΕΠΙΤΟΚΙΩΝ


Οι ανησυχίες για την πιθανότητα αύξησης των βραχυπρόθεσμων επιτοκίων λόγω της 
υποχώρησης της δραχμής και η ευρύτερη αναταραχή στις αγορές συναλλάγματος 
άσκησαν περαιτέρω πιέσεις στις τιμές των μετοχών στη Σοφοκλέους. Οι επενδυτές 
προτίμησαν τις κερδοσκοπικές πωλήσεις μέχρι να ξεκαθαρίσει το τοπίο και ο γενικός 
δείκτης του Χρηματιστηρίου Αξιών Αθηνών έκλεισε με απώλειες 1,04% στις 
1556,46 μονάδες. 

Ο όγκος των συναλλαγών διαμορφώθηκε στα 13.726 εκατομ. δρχ. ενώ από τις 237 
μετοχές που κινήθηκαν, το 48 έκλεισαν με κέρδη, 157 με πτώση και 32 αμετάβλητες. 
Οι επιμέρους κλάδοι τερμάτισαν με απώλειες, εξαιρουμένου του ασφαλιστικού 
(+0,14%). 

Ο τραπεζικός κλάδος ολοκλήρωσε τη συνεδρίαση με απώλειες 1,27%, ο επενδυτικός 
1,21%, ο leasing 1,52%, o βιομηχανικός 0,75%, των διαφόρων εταιριών 0,45%, ο 
κατασκευαστικός 1,12%, των συμμετοχών 1,71% και η Παράλληλη Αγορά 0,28%. 

Σημαντικά κέρδη, άνω του 7% πέτυχαν οι Σαραντόπουλος (κ), η Μακ. Κλωστήρια 
(κα) και η ΕΛΦΙΚΟ (πα). 

Στον αντίποδα με απώλειες άνω του 7% βρέθηκαν η Δημητριάδης (κο), η ΕΕΕΧ (κο) 
και η Μπριτάννια (κα). 

Πραγματοποιήθηκαν 2 πακέτα στη Τράπεζα Εργασίας, ένα 26 χιλιάδων μετοχών 
προς 16.700 δρχ. κι ένα 55.432 μετοχών προς 17.000 δρχ.

