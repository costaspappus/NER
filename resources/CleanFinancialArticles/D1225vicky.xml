Ο Κλίντον έριξε τον Dow Jones


ΤΡΕΙΣ παράγοντες οδήγησαν σε νέα υποχώρηση τις τιμές των μετοχών χθες στο 
Χρηματιστήριο της Νέας Υόρκης. Ο δείκτης Dow Jones κατέληξε στις 7.730,88 
μονάδες (-0,81%). Πιέσεις ασκήθηκαν εξαιτίας της χαμηλής κερδοφορίας, την οποία 
προβλέπουν οι εταιρίες. Για την αμερικανική αγορά παραμένει το πρόβλημα των 
επιπτώσεων της νομισματικής κρίσης στη νοτιοανατολική Ασία. Χθες στις αιτίες των 
πτωτικών τάσεων προστέθηκε και η υπόθεση της κατηγορίας για σεξουαλική 
παρενόχληση, που στρέφεται κατά του Αμερικανού προέδρου Μπιλ Κλίντον.

