SOS για τα καύσιμα Ενόπλων στη Ρόδο


Ρεπορτάζ: Παν. Τσιμπούκης 
ΚΙΝΔΥΝΕΥΕΙ να διακοπεί η προμήθεια καυσίμων για τα οχήματα κ.λπ. μηχανήματα 
των 
Ενόπλων Δυνάμεων στη νήσο Ρόδο, με υπευθυνότητα του νομάρχη Δωδεκανήσου 
και της 
Νομαρχιακής Αυτοδιοίκησης Δωδεκανήσου, υποστηρίζει με προσφυγή της στο 
Συμβούλιο 
της Επικρατείας η εταιρία "Rodoil Α.Ε. Πετρελαίου και Υγραερίου". 
Συγκεκριμένα, με την από 2.10.1997 απόφαση του νομάρχη Δωδεκανήσου, 
διατάχθηκε η 
σφράγιση των εγκαταστάσεων της προσφεύγουσας εταιρίας στην περιοχή της 
Κοινότητας Καλαβαρδών Ρόδου. Η "R" έχει υποβάλει αίτηση για ανανέωση της 
άδειας 
λειτουργίας των δεξαμενών της και έχει καταθέσει στη νομαρχία όλα τα απαιτούμενα 
έγγραφα, καθώς και μελέτη διάθεσης αποβλήτων, η οποία εγκρίθηκε μεν από την 
αρμόδια υπηρεσία, αλλά με ευθύνη του νομάρχη δεν εκδόθηκε άδεια. Και 
υπογραμμίζει στη συνέχεια στην προσφυγή της η εταιρία, ότι ο νομάρχης επιμένει 
να απαιτεί από την προσφεύγουσα την άδεια διάθεσης αποβλήτων, "η έκδοση της 
οποίας όμως γίνεται από αυτόν και όχι από την εταιρία μας". 
Παρ' όλα αυτά ο νομάρχης διέταξε το κλείσιμο των εγκαταστάσεων. Υπογραμμίζει 
στην προσφυγή της η προσφεύγουσα: "Η πιο αντιφατική συνέπεια της εκτέλεσης της 
προσβαλλόμενης νομαρχιακής απόφασης συνίσταται στην ευθεία και άμεση 
πρόκληση 
ζημίας, αλλά κυρίως ουσιαστικών προβλημάτων στο ίδιο το ελληνικό δημόσιο και 
συγκεκριμένα στην άμυνα της χώρας. Και αυτό διότι με βάση την από 24.11.1996 
σύμβαση μεταξύ της εταιρίας μας και των Ε.Δ., από τις συγκεκριμένες δεξαμενές 
προμηθεύεται καύσιμα η στρατιωτική δύναμη επιπέδου Μεραρχίας που εδρεύει στη 
Ρόδο για τις ανάγκες όλων των οχημάτων της". 


