14 Μαίου αρχίζει ο διάλογος


ΤΗΝ ΕΝΑΡΞΗ του κοινωνικού διαλόγου, στις 14 Μαόου, σε μια ευρεία συνάντηση 
της κυβέρνησης, παρουσία του πρωθυπουργού, και εκπροσώπων όλων των 
κοινωνικών εταίρων, προανήγγειλε προχθές ο υπουργός Εθνικής Οικονομίας Γ. 
Παπαντωνίου, εξερχόμενος του Μεγάρου Μαξίμου, όπου πραγματοποιήθηκε υπό 
τον πρωθυπουργό Κ. Σημίτη ευρεία σύσκεψη κυβερνητικών και κομματικών 
στελεχών. 

Στη σύσκεψη αποφασίστηκε ότι ο κοινωνικός διάλογος θα προσλάβει πανηγυρικό 
χαρακτήρα και, εκτός του πρωθυπουργού ο οποίος και θα προεδρεύει, θα παραστούν 
μέλη του Υπουργικού Συμβουλίου, κομματικά στελέχη, καθώς και εκπρόσωποι όλων 
των παραγωγικών τάξεων και των εργαζομένων.

