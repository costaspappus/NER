Οδηγίες για τις δηλώσεις


ΣΕ ΔΥΟ αντίτυπα πρέπει να υποβάλλεται η δήλωση φορολογίας εισοδήματος των 
υποκειμένων σε φόρο ΕΠΕ του Ν. 2238/1994, οικονομικού έτους 1998. Σύμφωνα με 
απόφαση του υφυπουργού Οικονομικών Γ. Δρυ (ΠΟΛ. 1028/28.1.98), κατά 
περίπτωση, η δήλωση θα συνοδεύεται από το έντυπο Ε2 για τα μισθώματα ακινήτων 
(3 αντίτυπα) και από το Ε10 (προσδιορισμός βάσει των αντικειμενικών) σε 2 
αντίτυπα. Επίσης, σε περίπτωση τηρήσεως βιβλίων γ' κατηγορίας του ΚΒΣ αντίγραφο 
ισολογισμού και βεβαιώσεις για τα ποσά των φόρων που έχουν παρακρατηθεί. Σε 
περίπτωση συμμετοχής σε άλλες εταιρίες ή κοινωνίες ή κοινοπραξίες βεβαιώσεις για 
τα κέρδη ή τις ζημιές αυτών.

