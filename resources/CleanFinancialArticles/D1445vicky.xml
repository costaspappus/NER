Καλά ποσοστά των ΔΟΥ από τις εισπράξεις υπέρ τρίτων 


ΣΗΜΑΝΤΙΚΑ έσοδα έχει το υπουργείο Οικονομικών από την είσπραξη εσόδων 
υπέρ τρίτων από τις Δημόσιες Οικονομικές Υπηρεσίες (ΔΟΥ) με προμήθεια 10%. 

Σύμφωνα με τις νέες ρυθμίσεις, καταργούνται τα ισχύοντα ποσοστά βεβαίωσης και 
είσπραξης και αντικαθίστανται από το ποσοστό συμμετοχής στη δαπάνη για την 
είσπραξη των εσόδων των φορέων αυτών, που είναι 10% τόσο για τις βεβαιωμένες 
οφειλές υπέρ τρίτων, όσο και για τις εισπράξεις που πραγματοποιούνται για 
λογαριασμό τους, από οποιαδήποτε αιτία και αν προέρχονται. 

Εξαίρεση στο ποσοστό συμμετοχής αποτελούν οι κρατήσεις ασφαλιστικών 
οργανισμών από πληρωμή μισθών και κάθε άλλη αποζημίωση μισθωτών, καθώς και 
οι αποδιδόμενες τοκοχρεολυτικές δόσεις για απόσβεση δανείων μισθωτών από τη 
μισθοδοσία τους.

