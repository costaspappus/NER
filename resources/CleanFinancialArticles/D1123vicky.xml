ΔΕΗ 


Διακοπή στα βόρεια προάστια λόγω βραχυκυκλώματος

ΕΚΤΕΤΑΜΕΝΗ διακοπή ρεύματος, σχεδόν σ' όλα τα βόρεια προάστια της Αττικής, 
σημειώθηκε νωρίς χθες το πρωί, λόγω βραχυκυκλώματος. Η βλάβη αποκαταστάθηκε 
από τους τεχνικούς της ΔΕΗ σε διάστημα περίπου μιας ώρας. Συγκεκριμένα, στις 
6.27 τέθηκαν εκτός τάσεως οι ζυγοί 150 KV του υποσταθμού της ΔΕΗ Αχαρνών από 
βραχυκύκλωμα που εκδηλώθηκε σ' αυτούς λόγω πτώσης υπερκειμένου τμήματος 
ζυγού. 

Διεκόπη η παροχή ηλεκτρικής ενέργειας στους καταναλωτές του υποσταθμού 
Αχαρνών (τμήματα περιοχών Πάρνηθας, Μενιδίου και Μεταμόρφωσης) στις 6.27 και 
τμήματος του υποσταθμού Ψυχικού (τμήματα περιοχών Χολαργού, Παπάγου, 
Ψυχικού, Φιλοθέης, Γαλατσίου, Ελληνορώσων, Κυψέλης, Αμπελοκήπων) στις 7.05. 
Οι καταναλωτές του υποσταθμού Ψυχικού ηλεκτροδοτήθηκαν στις 7.25 και οι 
καταναλωτές του υποσταθμού Αχαρνών σταδιακά μέχρι τις 9.00. 


