Φαρμακοβιομήχανοι: Τώρα η συμπλήρωση της λίστας φαρμάκων...


ΝΑ ΔΙΟΡΘΩΘΟΥΝ τα λάθη και οι παραλείψεις πριν από την εφαρμογή της λίστας 
φαρμάκων ζητεί η Πανελλήνια Ενωση Φαρμακοβιομηχανίας, που επισημαίνει για μια 
ακόμη φορά τις αρνητικές, κατά τη γνώμη της, επιπτώσεις στη δραστηριότητα των 
ελληνικών επιχειρήσεων του κλάδου. 

Η Ενωση Φαρμακοβιομηχανίας, ζητεί να συσταθούν και να αρχίσουν το 
συντομότερο τη λειτουργία τους οι επιτροπές ενστάσεων, ώστε να εξεταστούν με 
τρόπο επιστημονικό όλες οι διαφωνίες. 

Ζητεί ακόμη να συμπεριληφθούν με συνοπτική διαδικασία στη λίστα φαρμάκων 
ιδιοσκευάσματα που περιλαμβάνονται στο Δελτίο Τιμών Φαρμάκων έως τις 
26.7.1996 και τα οποία παραλείφθηκαν με το αιτιολογικό ότι δεν κυκλοφόρησαν 
στην αγορά. Να γίνει, κατ' εξαίρεση, αναθεώρηση και συμπλήρωση της λίστας, 
προκειμένου να συμπεριληφθούν σ' αυτήν τα νεοεγκριθέντα ιδιοσκευάσματα ή 
μορφές που περιλαμβάνονται στο Δελτίο Τιμών του υπουργείου Ανάπτυξης κατά τον 
μήνα Δεκέμβριο 1997. 

Τέλος, οι φαρμακοβιομήχανοι ζητούν να συμπεριληφθούν με συνοπτική διαδικασία 
στη λίστα, φάρμακα την εγγραφή των οποίων θα έχουν αποφασίσει οι επιτροπές 
ενστάσεων.

