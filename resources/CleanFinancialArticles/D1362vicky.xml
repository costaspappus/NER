ΥΠΟΥΡΓΕΙΟ ΑΝΑΠΤΥΞΗΣ 


Αποδέσμευση αδιάθετων επενδυτικών κεφαλαίων

Ρεπορτάζ: Γ. Κράλογλου ΒΕΒΑΙΑ πρέπει να θεωρείται η παρέμβαση της πολιτικής 
ηγεσίας του υπουργείου Ανάπτυξης για την αποδέσμευση των μπλοκαρισμένων 
κεφαλαίων τα οποία προορίζονται για την επιχορήγηση επενδύσεων που υπήχθησαν 
στα κίνητρα των άρθρων 23Α και 23Β την περίοδο του 1995 και οι επενδυτές δεν 
πραγματοποίησαν τα εγκεκριμένα προγράμματα. Τα κεφάλαια αυτά, που φτάνουν 
περίπου τα 4-5 δισ. δρχ., θα προστεθούν στα αντίστοιχα κονδύλια των 
επιχορηγήσεων των προγραμμάτων των 23Α και 23Β της περιόδου του 1997. 

Τα κονδύλια της τρέχουσας περιόδου θα είναι μικρότερα των προηγουμένων 
περιόδων και θα φτάσουν για το 23Α τα 10 δισ. δρχ. και για το 23Β τα 8 δισ. δρχ., αν 
τελικά δεν συμπληρωθούν από πόρους άλλων προγραμμάτων. Στις προθέσεις, 
πάντως, τόσο της υπουργού Ανάπτυξης Β. Παπανδρέου, όσο και της υφυπουργού 
Αν. Διαμαντοπούλου, είναι να αναζητήσουν πόρους από άλλα προγράμματα, τα 
οποία θεωρούν από τώρα ότι προσφέρονται επειδή δεν παρουσιάζουν υψηλό βαθμό 
απορρόφησης. 

Εν τω μεταξύ, οι υπηρεσίες του υπουργείου Ανάπτυξης προχώρησαν στην ανάθεση 
του 90% των αιτήσεων σε εξωτερικούς αξιολογητές με την εντολή να 
ολοκληρώσουν τις αξιολογήσεις μέχρι το τέλος Μαόου. Με τον τρόπο αυτόν οι 
αρμόδιοι υπολογίζουν ότι θα κλείσουν τον κύκλο των απαραίτητων διαδικασιών 
μέσα στις καθορισμένες προθεσμίες, ώστε οι εντάξεις των προγραμμάτων να γίνουν 
μέχρι το τέλος Ιουλίου και οι εκταμιεύσεις να αρχίσουν μέσα στο καλοκαίρι.

