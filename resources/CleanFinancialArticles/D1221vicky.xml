Συνέχεια στο "σήριαλ" Δέλτα ΑΧΕ


ΤΗΝ παροχή συμπληρωματικών στοιχείων επί των συναλλαγών εννέα φυσικών 
προσώπων που φέρονται ως σχετιζόμενα με την πολύκροτη υπόθεση της Δέλτα 
ΑΧΕ, ζήτησε χθες από 10 χρηματιστηριακές εταιρίες ο Β' Ειδικός Ανακριτής Κ. 
Γκανιάτσος. Συγκεκριμένα, σύμφωνα με έγκυρες πηγές, το αίτημα του κ. Γκανιάτσου 
αφορά επιταγές και πινακίδια χρηματιστηριακών συναλλαγών που συνδέονται με 
τους Αγγ. Ντίκο, Δημ. Τζαννή, Δ. Κουκουβέτσιο, Ευ. Πιτούλη, Δ. Χαρισοπούλου, 
Β. Κωστόπουλο, Ξ. Λαιμού, Στ. Γιαβρίδη και Π. Τρύφωνα και διεξάγεται ώστε να 
διακριβωθεί κατά πόσο ποσά που αφορούν την υπόθεση κατέληξαν σε τραπεζικούς 
λογαριασμούς των ιδίων ή της Δέλτα ΑΧΕ.

