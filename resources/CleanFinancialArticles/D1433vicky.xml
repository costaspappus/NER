ΑΝΑΚΟΙΝΩΣΕΙΣ ΣΟΥΜΑΚΗ 


Προστατεύει τον θαλάσσιο τουρισμό ο αντί 438/76

ΔΟΘΗΚΕ, χθες, στη δημοσιότητα από τον υπουργό Εμπορικής Ναυτιλίας Στ. 
Σουμάκη το σχέδιο νόμου, που αφορά τα πλοία αναψυχής επαγγελματικής και 
ιδιωτικής χρήσης, ο οποίος θα αντικαταστήσει τον από 20ετίας ισχύοντα ν. 438/76 
και εκτιμάται ότι δεν μπορεί πλέον να ανταποκριθεί στις σύγχρονες απαιτήσεις. 

Με το σχέδιο νόμου, (το πλήρες κείμενο του οποίου θα δημοσιευθεί στο αυριανό 
φύλλο η "Ε"), που κοινοποιήθηκε και στους ενδιαφερόμενους φορείς επιχειρείται 
μεταξύ άλλων και: 
* Η καθιέρωση διαδικασιών και η προσαρμογή του νομικού πλαισίου στις σύγχρονες 
απαιτήσεις του θαλάσσιου τουρισμού. 
* Η προστασία του ελληνικού επαγγελματικού πλοίου αναψυχής από ξένες 
ανταγωνιστικές δραστηριότητες. 
* Η ποιοτική βελτίωση των προσφερομένων υπηρεσιών και η προστασία των 
τουριστών. 
* Η εκκαθάριση του μητρώου των επαγγελματικών πλοίων αναψυχής με τον 
αποκλεισμό των μη επαγγελματιών. 
* Η καθιέρωση ορίων ορθολογικής εκμετάλλευσης του επαγγελματικού σκάφους, 
και 
* Η καθιέρωση επιβολής αυστηρών κυρώσεων σε παραβάτες, με στόχο την 
προστασία του κλάδου αλλά και του τουρισμού.

