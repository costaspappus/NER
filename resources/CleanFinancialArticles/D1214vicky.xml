Κρατικοποίηση χρεών ύψους 850 δισ. στις συγκοινωνίες!


"ΣΤΙΣ ΑΣΤΙΚΕΣ συγκοινωνίες θα χαρίσουμε 850 δισ. δρχ. με νομοσχέδιο 
εξυγίανσης, το οποίο θα καταρτισθεί μέχρι την άνοιξη". Αυτό τόνισε χθες ο 
υπουργός Εθνικής Οικονομίας και Οικονομικών Γ. Παπαντωνίου σε συνέντευξή του 
στο ραδιοσταθμό Flash. Το θέμα των ελλειμμάτων των αστικών συγκοινωνιών 
συζητείται σήμερα σε ευρεία σύσκεψη, στο υπουργείο Εθνικής Οικονομίας, με 
σκοπό τη δρομολόγηση του σχεδίου για την εξυγίανσή τους. Σημειώνεται ότι οι 
αστικές συγκοινωνίες εμφανίζουν για το 1998 δανειακές ανάγκες ύψους 4,9 δισ. 
δρχ., ποσό που κινείται στο ίδιο επίπεδο με το 1997. Οικονομικοί κύκλοι εξέφραζαν 
τον προβληματισμό τους για την ανάληψη από το Δημόσιο των 850 δισ. δρχ. που 
αφορούν τις αστικές συγκοινωνίες.

