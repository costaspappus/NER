Το "μπόνους" των μετοχών του ΟΤΕ


ΑΠΟ τις 19 Οκτωβρίου τίθεται σε εφαρμογή η παραχώρηση "μπόνους" με μορφή 
δωρεάν μετοχών του ΟΤΕ σε όσους συμμετείχαν στην πρώτη φάση μετοχοποίησης 
και δεν πραγματοποίησαν καμία συναλλαγή στο 18μηνο που μεσολάβησε. Οπως 
είναι γνωστό, σε κάθε δέκα μετοχές ο ΟΤΕ θα χορηγεί μία δωρεάν με βάση το 
μετοχολόγιο που τηρεί και από το οποίο φαίνεται ποιοι αρχικοί μέτοχοι του 
Οργανισμού δεν πούλησαν τους τίτλους τους. Οι δωρεάν μετοχές θα διατεθούν από 
τον κύριο μέτοχο και, κατά συνέπεια, θα μειωθεί το ποσοστό που κατέχει στον ΟΤΕ 
το Δημόσιο. 


