Μήνυμα αισιοδοξίας για τα φορολογικά έσοδα


ΑΙΣΙΟΔΟΞΗ φέρεται να είναι η ηγεσία του υπουργείου Οικονομικών για την πορεία 
εκτελέσεως του Κρατικού Προϋπολογισμού, και κυρίως των δημοσίων εσόδων, τον 
τρέχοντα μήνα. Και τούτο, καθώς, σύμφωνα με δημοσιογραφικές πληροφορίες, με 
βάση τη χθεσινή συνάντηση εργασίας που είχαν ο υπουργός Εθνικής Οικονομίας και 
Οικονομικών Γ. Παπαντωνίου και ο αρμόδιος για τα δημόσια έσοδα υφυπουργός Γ. 
Δρυς, τα εισπρακτικά αποτελέσματα του Μαόου αναμένεται να ξεπεράσουν τις 
προβλέψεις του προϋπολογισμού κατά πλέον του 3% και ειδικότερα να φτάσουν σε 
ύψος μεγαλύτερο κατά 20 δισ. δρχ., απ' ό,τι έχει εγγραφεί για τον μήνα Μάιο. 

Αλλωστε, όπως παρατήρησαν αρμόδιες πηγές, και μόνο το γεγονός ότι στα τέλη 
Μαόου θα κριθούν οι επικεφαλής των ΔΟΥ που ως τώρα έχουν εμφανίσει υστέρηση 
εσόδων, σε συνδυασμό με τη βαρύτητα που έχει προσδώσει το υπουργείο 
Οικονομικών στους φορολογικούς ελέγχους γύρω από τη διακίνηση αγαθών που 
υπόκεινται στον Ειδικό Φόρο Καταναλώσεως με τα υπό συγκρότηση ειδικά προς 
τούτο κλιμάκια τελωνειακών υπαλλήλων, αποτελούν βάσιμες ενδείξεις για το εφικτό 
των αισιόδοξων προβλέψεων για τα έσοδα του Μαόου.

