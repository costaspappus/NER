ΒΙΟΜΗΧΑΝΙΑ - ΣΟΥΠΕΡ ΜΑΡΚΕΤ 


Είναι πολύ νωρίς ακόμα να μιλάμε
 για συμφωνία

Η ΣΛΜΜΕΤΟΧΗ του Συνδέσμου Ελληνικών Βιομηχανιών Τροφίμων σε ειδική 
επιτροπή που θα εξετάσει τα προβλήματα που έχουν ανακύψει μεταξύ λιανεμπορίου 
και βιομηχανίας είναι το πρώτο βήμα μετά τη συνάντηση που είχαν τα μέλη του με 
την υφυπουργό Ανάπτυξης, με βασικό στόχο την ανανέωση και προσαρμογή του 
θεσμικού πλαισίου που αφορά τον ανταγωνισμό.

Σχετικά με το πάγωμα των τιμών των τροφίμων, ο ΣΕΒΤ διέψευσε την ύπαρξη 
ανάλογης συμφωνίας και εξέφρασε την άποψη ότι από τις αρχές του '97 η βιομηχανία 
τροφίμων τήρησε με συνέπεια τις όποιες δεσμεύσεις είχε αναλάβει, στα τέλη του 
περασμένου χρόνου, κατά τις συζητήσεις του με το αρμόδιο υπουργείο Εμπορίου - 
οι οποίες αφορούν κάθε κλάδο χωριστά και γίνονται μετά την ολοκλήρωση των 
προϋπολογισμών των εταιριών. Επιφυλάξεις και ενστάσεις για την ύπαρξη 
συμφωνίας διατυπώνει και ο εμπορικός κόσμος.

Βεβαίως, ο ΣΕΒΤ αφήνει ανοικτό το ενδεχόμενο η βιομηχανία να συνεχίσει με κάθε 
τρόπο τις προσπάθειές της για τη διαφύλαξη των συνθηκών ανταγωνισμού, εφόσον 
οι συζητήσεις υπό την αιγίδα του υπουργού Εμπορίου δεν καταλήξουν σε 
ουσιαστικά αποτελέσματα, εκτιμώντας ότι η ίδια έχει συμβάλει ουσιαστικά στη 
συγκράτηση του ρυθμού αύξησης των τιμών.

