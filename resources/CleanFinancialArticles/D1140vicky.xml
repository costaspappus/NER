ΥΠ. ΑΝΑΠΤΥΞΗΣ 


Αμηχανία για το πάγωμα στις βιομηχανίες της Αττικής

Ρεπορτάζ: Γ. Κράλογλου 

ΠΟΛΙΤΙΚΕΣ προεκτάσεις δίνουν οι εκπρόσωποι της βιομηχανίας της Αττικής στην 
απόφαση του ΣτE που ακυρώνει, μετά 15 χρόνια, το καθεστώς του Π.Δ. 84/84, για 
τη λειτουργία των μεταποιητικών επιχειρήσεων της Αττικής. Οπως υποστηρίζουν, οι 
μόνοι που ωφελούνται από την απόφαση αυτή είναι συγκεκριμένοι παράγοντες της 
Τοπικής Αυτοδιοίκησης ενόψει της προεκλογικής περιόδου του 1998. 

Αμηχανία, όμως, και εκνευρισμό έχει προκαλέσει η απόφαση του ΣτE και στο 
υπουργείο Ανάπτυξης, επειδή ανατρέπεται όλο το οικοδόμημα της πολιτικής για την 
υποβοήθηση των επιχειρήσεων της Αττικής - να ανανεώσουν, δηλαδή, τις 
εγκαταστάσεις και στη συνέχεια να τις μεταφέρουν σε άλλες θέσεις, βάσει ειδικών 
προγραμμάτων που θα καλύπτονταν από κοινοτικούς και εθνικούς πόρους. 


