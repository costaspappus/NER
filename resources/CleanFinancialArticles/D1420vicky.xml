
ΣΟΦΟΚΛΕΟΥΣ 


Μετά την εκτόνωση των πωλήσεων, άνοδος πάλι

ΑΝΟΔΟ σε ποσοστό 2,21% κατέγραψε χθες ο Γενικός Δείκτης του ΧΑΑ, παρά το 
περιορισμένο επίπεδο των συναλλαγών, που μόλις ξεπέρασαν τα 8,8 δισ. δρχ. 

Στελέχη της αγοράς απέδιδαν τις ανοδικές τάσεις που επικράτησαν στη Σοφοκλέους, 
κατά τη διάρκεια των δύο τελευταίων συνεδριάσεων, στην "εκτόνωση" του κύματος 
πωλήσεων που είχε προηγηθεί και στη διενέργεια επιλεκτικών αγορών από επενδυτές 
με μεσοπρόθεσμο κυρίως ορίζοντα. Τις ανοδικές τάσεις κατέγραψαν όλοι οι 
επιμέρους δείκτες της αγοράς, ενώ σημαντική ήταν η ενίσχυση του τραπεζικού και 
του βιομηχανικού κλάδου.

