
Κ. ΒΑΣΙΛΑΚΟΠΟΥΛΟΣ (Τρ. Εργασίας) 


Το τραπεζικό παιχνίδι θα γίνει με τις ΜΜΕ

Του Δ. Σπυρόπουλου 

ΣΤΟ ελληνικό τραπεζικό σύστημα δεν θα υπάρξουν θεαματικές συγχωνεύσεις με 
αφορμή τη συμμετοχή της χώρας στην Οικονομική και Νομισματική Ενωση. 

Τη θέση αυτή εκφράζει ο γεν. διευθυντής της Τράπεζας Εργασίας Κ. 
Βασιλακόπουλος, στο πλαίσιο της έρευνας της "Εξπρές" για τις Τράπεζες και το 
ευρώ. (Το πλήρες κείμενο στη σελίδα 8). 

Ο κ. Βασιλακόπουλος παρατηρεί ότι εκτός του γεγονότος ότι οι συγχωνεύσεις δεν 
ευνοούνται από το υφιστάμενο νομοθετικό πλαίσιο, παράλληλα στην Ελλάδα δεν 
υπάρχουν ισοδύναμες τράπεζες που θα μπορούσαν να συγχωνευθούν για τη 
δημιουργία ενός μεγαλύτερου πιστωτικού ιδρύματος. 

Γενικώς οι ελληνικές τράπεζες θα αντιμετωπίσουν έναν αυξανόμενο ανταγωνισμό, 
και το "τραπεζικό παιγνίδι" θα επικεντρωθεί στις μικρομεσαίες επιχειρήσεις, 
υποστηρίζει ο γενικός διευθυντής της Τράπεζας Εργασίας, ο οποίος θεωρεί ως 
πιθανή την εξαγορά ελληνικών τραπεζών από μεγάλα πιστωτικά ιδρύματα και 
προβλέπει ότι: "Το δυνατότερο χτύπημα θα το δεχθούν οι ελληνικές τράπεζες στην 
άντληση ρευστών διαθεσίμων", δεδομένου ότι θα είναι δυσκολότερη η προσέλκυση 
καταθέσεων.

