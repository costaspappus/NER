Μπέρδεμα με τα εικονικά τιμολόγια στο Leasing 


ΕΜΠΛΟΚΗ στις διαδικασίες εισαγωγής τουλάχιστον δύο εταιριών του κλάδου 
Leasing στη χρηματιστηριακή αγορά δημιουργεί η άρνηση του υπουργείου 
Οικονομικών να ρυθμίσει με ειδική τροπολογία το γνωστό, πλέον, θέμα των 
εικονικών τιμολογίων. 

Πολλές εταιρίες leasing βρίσκονται στα δικαστήρια, καθώς τους έχουν επιβληθεί 
βαριά πρόστιμα για εικονικά τιμολόγια τα οποία ωστόσο εκδίδονταν από τρίτους 
προμηθευτές, στο όνομα της εταιρίας χρηματοδοτικής μίσθωσης, με παραλήπτες 
όμως τις εταιρίες - πελάτες της. Η βεβαίωση, άλλωστε, της παραλαβής γίνεται πάντα 
από την εταιρία - πελάτη. 

Τώρα το υπουργείο ζητεί από τις εταιρίες να αποδείξουν την "αθωότητά" τους με 
χρονοβόρες δικαστικές διαδικασίες. 

Οσο, όμως, διαρκούν αυτές οι διαδικασίες, είναι αδύνατο να πραγματοποιηθούν οι 
φορολογικοί έλεγχοι των εταιριών οι οποίοι αποτελούν προϋπόθεση για την υποβολή 
αιτήσεως εισαγωγής στο ΧΑΑ.

