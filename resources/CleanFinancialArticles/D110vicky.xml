ΑΤΕΜΚΕ 


Αύριο η υπογραφή ρύθμισης των χρεών

ΛΗΓΕΙ αύριο, Τετάρτη, η υπόθεση της ρύθμισης των χρεών της εισηγμένης 
κατασκευαστικής εταιρίας "ΑΤΕΜΚΕ ΑΤΕ", με την υπογραφή των σχετικών 
συμβάσεων με τις πιστώτριες τράπεζες. Συγκεκριμένα, οι βασικοί μέτοχοι και οι 
διοικήσεις των εισηγμένων εταιριών "ΑΤΕΜΚΕ ΑΤΕ", "Επιχ. Παρνασσός" και της 
θυγατρικής "Σείριος Α.Ε.", καθώς και εκπρόσωποι των τραπεζών Γενική, Societe 
Generale, Πίστεως, Κεντρικής Ελλάδος, Bayerische Vereinsbank, Πειραιώς, Κρήτης, 
Εγνατία, Αττικής και Eurobank, εκλήθησαν χθες από την Εμπορική Τράπεζα να 
υπογράψουν αύριο στις 3 μ.μ. τη συμφωνία ρύθμισης των χρεών της εταιρίας 
"ΑΤΕΜΚΕ ΑΤΕ", με παράλληλη δανειοδότηση της εταιρίας "Σείριος ΑΕ", καθώς 
και την έγκριση ορίου εγγυητικών επιστολών. 


