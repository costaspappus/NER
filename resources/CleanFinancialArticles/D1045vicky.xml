Αύξηση του Δείκτη Τιμών Καταναλωτή


ΑΥΞΗΣΗ κατά 5,6% σημείωσε σε ετήσια βάση τον Αύγουστο 1997 ο 
Εναρμονισμένος Δείκτης Τιμών Καταναλωτή, σημειώνοντας σαφή άνοδο έναντι του 
ρυθμού αύξησης του προηγούμενου μήνα Ιουλίου (5,2%). Σημειώνεται ότι οι 
εναρμονισμένοι δείκτες χρησιμοποιούνται από την Ε.Ε. στο πλαίσιο διεθνών 
συγκρίσεων και ειδικότερα της εφαρμογής των κριτηρίων συγκλίσεως. 

Αναφορικά με την εξέλιξη του δείκτη, ο ετήσιος ρυθμός αύξησης ήταν τον 
Αύγουστο 1996 ίσος με 7,7%, ενώ η άνοδος που σημείωσε τον περασμένο μήνα 
οφειλόταν κυρίως στις ετήσιες αυξήσεις των εξής επιμέρους δεικτών: 
* Αλκοολούχα ποτά και καπνός: 8,8%. 
* Ξενοδοχεία - καφέ - εστιατόρια: 7,9%. 
* Εκπαίδευση: 7,3%. 
* Αναψυχή - πολιτιστικές δραστηριότητες: 7,3%. 
* Ενδυση - υπόδηση: 8,8%. 


