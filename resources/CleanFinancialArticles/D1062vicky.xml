ΥΠ. ΟΙΚΟΝΟΜΙΚΩΝ 


Ανοίγουν οι φάκελοι των εκκρεμών φορολογικών παραβάσεων

ΤΟ ΦΑΚΕΛΟ των εκκρεμών υποθέσεων, που από ετών είχε συντάξει η πρώην 
ΥΠΕΔΑ (και περιείχε καταστάσεις με επιχειρήσεις που υπέπεσαν σε φορολογικές 
παραβάσεις αλλά για μεγάλο χρονικό διάστημα παρέμεναν στο απυρόβλητο της 
εφορίας), ανοίγει ο υφυπουργός Οικονομικών Γ. Δρυς. 

Σύμφωνα με πληροφορίες, η πρώην ΥΠΕΔΑ Αθηνών είχε αποστείλει στη Γενική 
Διεύθυνση Φορολογικών Ελέγχων δύο μηχανογραφημένες καταστάσεις 
επιχειρήσεων στις οποίες οι αρμόδιες αρχές, ύστερα από έλεγχο που 
πραγματοποίησαν σε χρήσεις τους των τελευταίων οικονομικών ετών (από το 1994 
έως και 9/4/1997), εντόπισαν μεγάλο αριθμό φορολογικών παραβάσεων. 


