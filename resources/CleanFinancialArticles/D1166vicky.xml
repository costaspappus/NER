ΚΥΝΗΓΙ ΤΩΝ ΑΝΑΣΦΑΛΙΣΤΩΝ I.Χ.


ΑΓΡΙΟ κυνηγητό κατά των ιδιοκτητών ανασφάλιστων αυτοκινήτων και δικύκλων 
ξεκινά, τις επόμενες ημέρες, με την ενεργοποίηση των αυστηρών μέτρων που 
προβλέπονται στον ισχύοντα νόμο για την ιδιωτική ασφάλιση.

Τα μέτρα προβλέπουν ακινητοποίηση των ανασφάλιστων οχημάτων με αφαίρεση της 
άδειας κυκλοφορίας και των πινακίδων τους, καθώς και την καταβολή υψηλών 
χρηματικών προστίμων από τους κατόχους τους, τα οποία φθάνουν τις 150.000 δρχ.

Σύμφωνα με στοιχεία της Ενωσης Ασφαλιστικών Εταιριών (χθεσινό ρεπορτάζ της 
Εξπρές), τα ανασφάλιστα οχήματα στη χώρα μας υπερβαίνουν τις 500.000 
(περιλαμβανομένων και των δικύκλων).

