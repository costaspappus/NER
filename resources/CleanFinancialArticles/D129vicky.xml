
Α-Β ΒΑΣΙΛΟΠΟΛΛΟΣ 


Αύξηση πωλήσεων 16,8% το '97

ΑΥΞΗΣΗ 16,8% παρουσίασαν οι Μικτές Πωλήσεις (με ΦΠΑ), φθάνοντας τα 111,4 
δισ. δρχ. έναντι των 95,4 δισ. δρχ. του προηγούμενου έτους. Σύμφωνα με 
ανακοίνωση της εταιρίας, η μείωση τιμών των εμπορευμάτων στην οποία προέβη η 
εταιρία κατά το δεύτερο εξάμηνο, στοχεύοντας στη βελτίωση της 
ανταγωνιστικότητας, σε συνδυασμό με το πρόγραμμα επανασχεδιασμού των 
λειτουργικών διαδικασιών (reengineering), που δρομολογήθηκε με στόχο την αύξηση 
της παραγωγικότητας, είχαν επιτυχή αποτελέσματα. 

Η αύξηση των πωλήσεων κατά τη διάρκεια του δεύτερου εξαμήνου κατά 20% 
επιβεβαιώνει το θετικό των ενεργειών αυτών. Η εταιρία, συνεχίζοντας το 
αναπτυξιακό της πρόγραμμα, άνοιξε έξι νέα καταστήματα στην Αττική και στην 
επαρχία, λειτουργώντας έτσι στο τέλος του 1997 συνολικά 31 καταστήματα. 

Επιπλέον, έχουν ολοκληρωθεί οι κατασκευαστικές εταιρίες δύο ακόμη 
καταστημάτων, των οποίων η έναρξη λειτουργίας αναμένεται τον πρώτο μήνα του 
1998. Συνολικά, η εταιρία προγραμματίζει τη λειτουργία 10 νέων καταστημάτων το 
1998.

