Η Ελλάδα πρώτη εξαγωγέας τσιμέντου στην Ευρώπη!


ΕΥΟΙΩΝΕΣ εμφανίζονται οι προοπτικές της ελληνικής τσιμεντοβιομηχανίας στην 
εγχώρια αγορά για τα επόμενα χρόνια, ενώ εκτιμάται ότι η εξαγωγική δραστηριότητα 
του κλάδου θα αντιμετωπίσει δυσκολίες λόγω του κορεσμού που διαφαίνεται στις 
δυτικές χώρες αλλά και εξαιτίας της ισχυροποίησης του ανταγωνισμού με τη 
δημιουργία νέων εργοστασίων στην πρώην ΕΣΣΔ και τη Μέση Ανατολή. Η Ελλάδα 
αποτελεί τη μεγαλύτερη εξαγωγική χώρα τσιμέντου στην Ευρώπη και τη δεύτερη 
στον κόσμο, ενώ η κατά κεφαλήν κατανάλωση εγχωρίως είναι 700 κιλά το χρόνο 
έναντι 450 κιλών ανά άτομο, που είναι ο μέσος όρος στις χώρες της Ε.Ε.. 


