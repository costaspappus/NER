Κερδοφόρο το 1997 για τον Ομιλο Ιντεάλ


ΕΠΙΣΤΡΟΦΗ στην κερδοφορία από τη χρήση 1997 αναμένει ο Ομιλος Ιντεάλ, 
σύμφωνα με χθεσινή ανακοίνωση της εταιρίας. Ο Ομιλος Ιντεάλ, με βάση την ενιαία 
εξαμηνιαία λογιστική κατάσταση, πραγματοποίησε στο πρώτο εξάμηνο 1997 προ 
φόρων κέρδη ύψους 17 εκατ. δρχ., έναντι ζημιών, στο αντίστοιχο εξάμηνο του 1996, 
ύψους 117 εκατ. δρχ. Συγχρόνως, ο κύκλος εργασιών του Ομίλου σημείωσε 
σημαντική άνοδο και ανήλθε στα 3,350 δισ. δρχ. από 2,270 το πρώτο εξάμηνο του 
1996. 


