Συμφωνία περιορισμού των φοροαπαλλαγών


ΣΤΟΝ ΠΕΡΑΙΤΕΡΩ περιορισμό των φοροαπαλλαγών, με εξαίρεση αυτών που έχουν 
αναπτυξιακό και κοινωνικό χαρακτήρα, συμφωνούν οι εταίροι του κοινωνικού 
διαλόγου και δεσμεύονται να καταθέσουν συγκεκριμένες προτάσεις σε σύντομο 
χρονικό διάστημα. Στο κείμενο που κατέθεσε χθες στη Συντονιστική Γραμματεία του 
Κοινωνικού Διαλόγου ο γενικός γραμματέας του ΥΠΕΘΟ Απ. Φωτιάδης, η ομάδα 
εμπειρογνωμόνων συμφωνεί να διατηρηθεί σταθερό και προβλέψιμο το φορολογικό 
σύστημα, στηριζόμενο, όμως, στην αρχή της συνεισφοράς στα δημόσια βάρη όλων 
των Ελλήνων, ανάλογα με τις δυνάμεις τους. 

Προτείνει επίσης την ανατροπή επί το δικαιότερο της σχέσης άμεσων - έμμεσων 
φόρων και την κατάργηση των αντικειμενικών κριτηρίων, μετά, όμως, από την 
πλήρη εφαρμογή της μηχανογράφησης των υπηρεσιών του υπουργείου Οικονομικών. 
Στις γενικές αρχές του φορολογικού φαίνεται ότι συμφωνούν όλες οι πλευρές που 
εκπροσωπούνται στον κοινωνικό διάλογο τη Σοφοκλέους.


