ΘΕΜΕΛΙΟΔΟΜΗ


Στα 7,9 δισ. ο τζίρος στο 9μηνο

ΑΥΞΗΣΗ της τάξης του 72,3% παρουσίασε ο κύκλος εργασιών της εταιρίας 
Θεμελιοδομή Α.Ε., κατά το 9μηνο του 1997, έναντι του αντίστοιχου διαστήματος 
του 1996, 
αφού διαμορφώθηκε στα 7,889 δισ. δρχ., έναντι 4,576 δισ. δρχ. του 1996. Στην 
αντίστοιχη ενοποιημένη λογιστική κατάσταση της εταιρίας, ο κύκλος εργασιών, την 
30ή Σεπτεμβρίου 1997, διαμορφώθηκε στα 9,071 δισ. δρχ., έναντι 5,091 δισ. δρχ του 
1996. Από αυτά, τα 5,488 δισ. δρχ. (56%) αφορούν έργα της εταιρίας, ενώ τα 
3,583 δισ. δρχ. (39%) αφορούν κοινοπρακτικά έργα. Τα αντίστοιχα ποσά του 1996 
ήταν 2,187 δισ. δρχ. (42%) για τα έργα της εταιρίας και 2,924 δισ. δρχ. (57%) 
για τα έργα που εκτελέστηκαν κοινοπρακτικά.

Τα κέρδη προ φόρων της εταιρίας ανήλθαν στα 1,559 δισ. δρχ., έναντι 1,104 δισ. 
δρχ. της 30/9/96, ενώ τα ίδια κεφάλαια της εταιρίας ανήλθαν σε 8.019.745 δισ. 
δρχ., έναντι 4.173.583 δισ. δρχ. της 30/9/1996. Και τα αποτελέσματα του 
εννεαμήνου συνεχίζουν να επιβεβαιώνουν την πρόβλεψη της διοίκησης για τζίρο 11 
δισ. 
δρχ. και κέρδη πάνω από 2 δισ. δρχ. στο τέλος του έτους.

Σημειώνεται ότι, πρόσφατα, η Θεμελιοδομή -σε κοινοπραξία με τις εταιρίες ΤΕΒ και 
Παντεχνική- ανέλαβε το έργο της Εγνατίας Οδού, που αφορά τις προσβάσεις της 
σήραγγας Δωδώνης, τμήμα Αγίας Αναστασίας, προϋπολογισμού προσφοράς 10,8 
δισ. δρχ. ( 3,6 δισ. δρχ. η συμμετοχή της Θεμελιοδομής), γεγονός που διαμορφώνει 
το 
ανεκτέλεστο υπόλοιπό της στα 27 δισ. δρχ.

