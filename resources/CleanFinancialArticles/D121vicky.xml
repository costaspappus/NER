BP - MOBIL 


Ετοιμες καθ' όλα για τη συνεργασία στην Ελλάδα

ΟΛΟΚΛΗΡΩΘΗΚΕ η διαδικασία προετοιμασίας των εταιριών εμπορίας 
πετρελαιοειδών BP και Μοbil για την εφαρμογή του προγράμματος συνεργασίας 
τους στην Ελλάδα η οποία όπως είναι γνωστό εντάσσεται στο πλαίσιο της ευρύτερης 
συνεργασίας - συγχώνευσης των δύο εταιριών στην Ευρώπη. Ετσι, σύμφωνα με το 
νέο σχήμα, η Mobil Oil Hellas Α.Ε. θα συνεχίσει τη λειτουργία της ως ανεξάρτητη 
εταιρία έξω από το πλαίσιο της συνεργασίας. Θα είναι ο μέτοχος από την πλευρά της 
Mobil (holding company) στις εταιρίες BP Hellas - Ανώνυμη Εταιρία Εμπορίας 
Πετρελαιοειδών και Mobil Ελλάς Α.Ε. - Εταιρία Λιπαντικών, που θα διαχειρίζονται 
αντίστοιχα τους τομείς καυσίμων και λιπαντικών στην Ελλάδα με βάση την 
πανευρωπαϊκή συνεργασία. Παράλληλα, η Mobil Oil Hellas Α.Ε. θα συνεχίσει να 
δραστηριοποιείται στους τομείς ναυτιλίας και αεροπορίας και θα χειρίζεται όλα τα 
θέματα της Mobil στην Ελλάδα τα οποία δεν εμπίπτουν στο πλαίσιο της 
συνεργασίας. 


