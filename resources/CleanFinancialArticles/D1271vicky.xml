Ιδρύεται Ελληνο-Ουγγρικό Συμβούλιο


Η ΒΕΛΤΙΩΣΗ και περαιτέρω ανάπτυξη των ελληνοουγγρικών οικονομικών και 
επιχειρηματικών σχέσεων είναι ο στόχος της πρωτοβουλίας που έχουν αναλάβει 
επιχειρηματίες των δύο χωρών για την ίδρυση ελληνοουγγρικού επιχειρηματικού 
συμβουλίου. Ετσι, μετά το συνέδριο που πραγματοποιήθηκε τον Οκτώβριο, με τη 
συμμετοχή επιχειρηματιών των δύο χωρών και στο οποίο παρουσιάστηκαν οι 
επιχειρηματικές δυνατότητες που υπάρχουν αυτή την περίοδο στην Ουγγαρία, στις 5 
και 6 Φεβρουαρίου θα πραγματοποιηθεί επιχειρηματική αποστολή στη Βουδαπέστη. 

Κατά τη διάρκεια της αποστολής αυτής θα συζητηθούν θέματα που αφορούν της 
ελληνοουγγρικές οικονομικές σχέσεις αλλά και η ίδρυση του ελληνοουγγρικού 
επιχειρηματικού Συμβουλίου. Θα συναντηθούν οι δύο προσωρινές επιτροπές από τις 
δύο χώρες και θα προχωρήσουν στην έγκριση καταστατικού και ιδρυτικής πράξης. 
Τα μέλη της ελληνικής αντιπροσωπείας είναι: οι κ.κ. Π. Ζερίτης, Στ. Μπαμπανάσης, 
Δ. Τακάς, Στ. Γκολέμης και Σ. Τσομώκος. Εκτός από τα μέλη της προσωρινής 
διοικούσας επιτροπής, την αποστολή θα συνοδεύσουν και μέλη κρατικών και 
ιδιωτικών φορέων οικονομίας της Ελλάδας.

