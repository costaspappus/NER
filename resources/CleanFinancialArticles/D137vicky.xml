ΔΑΝΕ 


Εξασφάλιση δανείου 300 εκατ. δρχ. 

"ΦΩΣ" στο βαθύ τούνελ στο οποίο βρίσκεται η εισηγμένη ναυτιλιακή εταιρία ΔΑΝΕ, 
διεφάνη χθες, καθώς η εταιρία εξασφάλισε δάνειο ύψους 300 εκ. δρχ. για την 
αντιμετώπιση των άμεσων αναγκών ρευστότητας. 

Συγκεκριμένα, όπως ανακοίνωσε χθες η εταιρία, υπεγράφη μεταξύ Τραπέζης 
Κύπρου, εκπροσωπούμενης από τον γενικό διευθυντή της Ανδρέα Ηλιάδη και τον 
διευθυντή Ναυτιλιακού Καταστήματος Πειραιά Νικόλαο Στραπατσάκη και της 
ΔΑΝΕ, εκπροσωπούμενης από τον πρόεδρο του δ.σ. Ευθύμιο Μπόνη και τον γενικό 
διευθυντή της Αντώνη Γεωργιάδη, σύμβαση χορηγήσεως δανείου 300 εκατ. δρχ. εκ 
των οποίων το 50%, δηλαδή 150 εκατ. θα χρησιμοποιηθούν για την άμεση επίσπευση 
των επισκευών των πλοίων της ΔΑΝΕ "Πάτμος" και "Ρόδος" και το υπόλοιπο 50% 
για την κάλυψη άμεσων ταμειακών αναγκών.

