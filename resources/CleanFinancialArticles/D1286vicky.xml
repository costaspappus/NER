Κ. ΣΗΜΙΤΗΣ 


Σε 15 ημέρες η ρύθμιση για τα πανωτόκια

ΕΝΤΟΣ χρονικού διαστήματος δεκαπέντε ημερών, μέσω νομοσχεδίου που θα 
κατατεθεί στη Βουλή από το υπουργείο Εθνικής Οικονομίας, θα επιλυθεί οριστικά το 
ζήτημα περί το καθεστώς των πανωτοκίων, όπως ανακοίνωσε χθες το βράδυ στη 
Βουλή ο πρωθυπουργός, απαντώντας στον κ. Δ. Τσοβόλα. 

Ο κ. Σημίτης άφησε ανοικτό το ενδεχόμενο η ρύθμιση να έχει και αναδρομική ισχύ, 
επισημαίνοντας πως, καθώς υπάρχουν επ' αυτού του θέματος νομικά προβλήματα, 
"δεν έχει ακόμη αποφασισθεί εάν θα έχει αναδρομική ισχύ και ποια ακριβώς θα είναι 
η ρύθμιση".

