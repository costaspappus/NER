Ελκυστικοί οι νέοι τίτλοι


ΕΛΚΥΣΤΙΚΕΣ είναι οι αποδόσεις των ομολόγων σταθερού επιτοκίου που θα 
δημοπρατήσει στις 15 Ιουλίου το Δημόσιο. Και τούτο, καθώς επιλέγοντας τη 
διαδικασία του "re-opening", τα μεν πενταετή και επταετή ομόλογα θα έχουν τα 
επιτόκια της έκδοσης της 21/3/97 (9,2% και 8,9% αντίστοιχα) τα δε δεκαετή το 
επιτόκιο της έκδοσης της 19/6/97 (8,8%). 

Το ποσό που θα δημοπρατηθεί για τους τίτλους αυτούς (που θα έχουν ημερομηνία 
εκδόσεως 17/7/97) ανέρχεται στα 270 δισ. δρχ. και επιμερίζεται από 75 δισ. δρχ. για 
τα πενταετή και τα επταετή και σε 120 δισ. δρχ. για τα δεκαετή. 

Σε ποσό ύψους 150 δισ. δρχ. θα αφορά η δημοπρασία της 29/7/97 ομολόγων 
κυμαινόμενου επιτοκίου επταετούς διάρκειας με ημερομηνία έκδοσης 31/7/97, ενώ 
στις 30 Ιουλίου θα διατεθούν στο επενδυτικό κοινό ετήσια έντοκα γραμμάτια με 
δημόσια εγγραφή.

