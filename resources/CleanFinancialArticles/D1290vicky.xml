Σε ύψος ρεκόρ ο άργυρος


ΣΗΜΕΙΩΝΟΝΤΑΣ ρεκόρ 10 σχεδόν ετών διαμορφώθηκε η τιμή fixing του αργύρου 
στο Λονδίνο, όταν ο Αμερικανός κροίσος Ουόρεν Μπάφετ δήλωσε ότι έχει 
συγκεντρώσει τεράστια αποθέματα του μετάλλου. Ο κ. Μπάφετ ανακοίνωσε ότι η 
εταιρία του, η "επίλεκτη" επενδυτική εταιρία Berkshire, έχει αυξήσει τις αγορές του 
λευκού μετάλλου από το καλοκαίρι, προβλέποντας αύξηση των τιμών, ώστε σήμερα 
τα αποθέματά της να φθάνουν στο 20% της παγκόσμιας ετήσιας παραγωγής. 
Αναλυτές, πάντως, προειδοποίησαν τους επενδυτές για το ενδεχόμενο δημιουργίας 
τεχνητής έλλειψης προς στήριξη των τιμών, ενώ η φυσική αγορά δεν στοιχειοθετεί 
ανάλογα κέρδη. 

