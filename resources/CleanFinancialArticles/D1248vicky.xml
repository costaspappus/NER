Ολόκληρη η εγκύκλιος δημοσιεύεται στη σελίδα 20 της έντυπης έκδοσης. 


"Παθήματα - μαθήματα" για τον ΟΑΕ...

ΣΕ ΤΑΚΤΙΚΗ ισχυρότερης άμυνας και αποτελεσματικότερης οχύρωσης της 
πολιτικής εκποίησης μεγάλων προβληματικών επιχειρήσεων του ΟΑΕ οδηγεί η -
σημαντική για την Αθηναϊκή Χαρτοποιία- εξέλιξη που σημειώνεται στον Αρειο 
Πάγο, με την προσφυγή των παλαιών μετόχων (της οικογένειας Κεφάλα) και την 
αποδοχή τής προσφυγής, κατ' αρχήν, από τον εισηγητή και τον εισαγγελέα. Η 
υφυπουργός Ανάπτυξης Αννα Διαμαντοπούλου και το νομικό επιτελείο της δεν 
αιφνιδιάστηκαν από την εξέλιξη, αφού γνωρίζουν τις παλαιές (από το 1983) νομικές 
εμπλοκές του συγκροτήματος, το οποίο, παρ' όλα αυτά, είναι αποφασισμένοι να 
οδηγήσουν, με επιμονή, στην ιδιωτικοποίηση.

