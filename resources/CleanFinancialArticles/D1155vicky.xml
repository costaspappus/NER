ΑΠΟ ΤΟ ΥΠ. ΑΝΑΠΤΥΞΗΣ 


Σε συνεργαζόμενους ΜΜΕ θα δοθούν τα 120 δισ.
Ρεπορτάζ: Γ. Κράλογλου 
ΜΕΧΡΙ το τέλος του χρόνου αναμένεται να μετουσιωθεί σε πράξη η νέα φιλοσοφία 
της 
κυβέρνησης, που υπαγορεύει την πολιτική της για την ανάπτυξη των μικρομεσαίων 
επιχειρήσεων. Η φιλοσοφία εκείνη, δηλαδή, που άφησαν να γίνει αντιληπτή τόσο ο 
πρωθυπουργός Κ. Σημίτης όσο και η υπουργός Ανάπτυξης Βάσω Παπανδρέου 
εξηγώντας, 
την περασμένη Κυριακή (εμμέσως πλην σαφώς) στους επαγγελματοβιοτέχνες ότι η 
διανομή των 100-120 δισ. δρχ. μέχρι το 2000 θα γίνει με κριτήριο την ανταπόκριση 
στους στόχους μεγιστοποίησης της παραγωγικής βάσης και διεύρυνσης των 
σχημάτων 
τους εντός και εκτός της Ελλάδας. 
Η επιλογή των μικρομεσαίων που θα ενταχθούν στα προγράμματα των 100 δισ. δρχ., 
ο 
θεσμός των ΒΙΠΕ, ΒΙΟΠΑ, η πολιτική ενίσχυσης της ποιότητας και μια σειρά 
ανακατατάξεων στους δημόσιους φορείς που καλύπτουν τον χώρο των ΜΜΕ θα 
είναι τα 
πρώτα ορατά "δείγματα γραφής" της νέας πολιτικής που καλείται να εφαρμόσει το 
υπουργείο Ανάπτυξης. 


