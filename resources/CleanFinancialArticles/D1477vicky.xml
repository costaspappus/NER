Σε λίγες μέρες η απόφαση του ΟΤΕ για το "μεγάλο πακέτο" ψηφιακών 


Ρεπορτάζ: Π. Αμυράς

ΜΕ ΑΛΛΕΠΑΛΛΗΛΕΣ συνεδριάσεις, το διοικητικό συμβούλιο του ΟΤΕ θα 
επιχειρήσει να λάβει αποφάσεις, εντός του Ιουλίου, για τις προμήθειες ψηφιακών 
παροχών και την υλοποίηση του επενδυτικού προγράμματος Fast Truck ύψους 135 
δισ. δρχ.

Κατά τη χθεσινή συνεδρίαση, η διοίκηση του ΟΤΕ εξέτασε τα πιθανά σενάρια 
προμήθειας ψηφιακών παροχών (οι νέες παρτίδες μπορεί να είναι από 600.000 έως 
1.800.000 παροχές) και αποφασίσθηκε το θέμα να τεθεί σε τρεις διαδοχικές 
συνεδριάσεις, που θα πραγματοποιηθούν την προσεχή Παρασκευή και την επόμενη 
εβδομάδα (Τρίτη και Πέμπτη), οπότε και θα σταματήσουν οι εργασίες του 
διοικητικού συμβουλίου για ολιγοήμερες καλοκαιρινές διακοπές.

