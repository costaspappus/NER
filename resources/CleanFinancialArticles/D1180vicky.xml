Το εμπόριο για το 2004


Ρεπορτάζ: Β. Δανός 

Η ΑΝΑΛΗΨΗ της διοργάνωσης των Ολυμπιακών Αγώνων ίσως αποτελέσει την 
ευκαιρία για τον εκσυγχρονισμό και την ανάπτυξη του ελληνικού εμπορίου. Ο 
Εμπορικός Σύλλογος Αθηνών ξεκινά μια συντονισμένη πρωτοβουλία έγκαιρης 
προετοιμασίας της αγοράς και των επιχειρήσεων, χρησιμοποιώντας ως πρότυπο το 
εμπόριο της ισπανικής Καταλωνίας (Βαρκελώνης). Σύντομα, αποστολή του 
Συλλόγου, υπό τον πρόεδρό του Αλ. Δρακάτο, θα επισκεφθεί τη Βαρκελώνη και με 
τη συμπαράσταση και ουσιαστική βοήθεια του τοπικού Επιμελητηρίου, της 
Ομοσπονδίας Εμπορίου αλλά και του δήμου, θα μελετήσει το σχέδιο ανάπτυξης της 
εκεί αγοράς και θα προσπαθήσει να το εφαρμόσει και εδώ.

Για το σκοπό αυτόν, σύντομα το προεδρείο του: 
* Θα συναντηθεί με τον πρωθυπουργό και τον δήμαρχο Αθηναίων για στήριξη της 
πρωτοβουλίας του. 
* Θα δημιουργήσει άτυπο συμβουλευτικό όργανο, στο οποίο θα μετέχουν περίπου 
30 γνωστές εμπορικές επιχειρήσεις της πρωτεύουσας.

