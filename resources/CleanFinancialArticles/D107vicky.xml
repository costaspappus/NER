Τζίρος 3,4 δισ. στο 9μηνο για Γενική Εμπορίου


ΟΥΣΙΑΣΤΙΚΗ βελτίωση αποτελεσμάτων σημείωσε, κατά τη διάρκεια του 
εννεαμήνου Ιανουαρίου - Σεπτεμβρίου 1997, η εισηγμένη εταιρία "Γενική Εμπορίου 
και Βιομηχανίας ΑΕ". Οπως ανακοίνωσε χθες, ο κύκλος εργασιών στο ανωτέρω 
χρονικό διάστημα ανήλθε στο ποσό των 3.383 εκατ. δρχ., έναντι των 2.805 εκατ. το 
1996, και τα καθαρά κέρδη στο ποσό των 405 εκατ., έναντι 327 εκατ. δρχ. το 1996. 
Σύμφωνα με την ίδια ανακοίνωση, οι προοπτικές για τους υπόλοιπους μήνες, καθώς 
και για τα επόμενα χρόνια, διαφαίνονται πολύ καλές, ιδιαίτερα τώρα μετά την 
ανάληψη και των Ολυμπιακών Αγώνων, λόγω του ότι η εταιρία είναι προμηθευτής 
όλων των τεχνικών και όχι μόνο εταιριών, προμηθεύοντάς τους μηχανολογικό-
υδραυλικό εξοπλισμό, εργαλεία κ.λπ. 


