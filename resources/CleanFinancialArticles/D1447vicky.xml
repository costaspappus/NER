
I. ΠΕΧΛΙΒΑΝΙΔΗΣ (XIOSBANK) 


Απαιτείται ταχύτητα, αλλά και προσοχή 

Ο ΠΕΛΑΤΗΣ είναι ο "ανώτατος άρχων" που καθορίζει τις εξελίξεις όσον αφορά τις 
μελλοντικές κινήσεις των τραπεζών στην ενιαία ευρωπαϊκή αγορά. Αυτό τονίζει ο 
γενικός διευθυντής της XiosBank Ιωάννης Πεχλιβανίδης σε άρθρο του στο πλαίσιο 
της έρευνας της "Εξπρές" για τις τράπεζες και το ευρώ. (Το πλήρες κείμενο στη σελ. 
8). 

Ο κ. Πεχλιβανίδης υπογραμμίζει ότι το τραπεζικό τοπίο μεταβάλλεται με ρυθμούς 
που θα εκπλήξουν τους πάντες. Εκτιμά ότι οι κινήσεις των τραπεζών πρέπει να είναι 
γρήγορες, αλλά και προσεκτικές και επισημαίνει ότι κερδισμένοι θα είναι αυτοί που 
θα έχουν τον πελάτη στο επίκεντρο του προγραμματισμού και του σχεδιασμού τους. 
Το βασικό ζήτημα που θέτει ο γενικός διευθυντής της XiosBank θέτει ως βασικό 
ερώτημα εάν η ανάπτυξη των νέων τραπεζών θα στηριχθεί στη δημιουργία νέων 
καταστημάτων ή στην τεχνολογία, και προτείνει το συνδυασμό τους. Δεν βλέπει να 
γίνονται θεαματικές διαρθρωτικές αλλαγές στα μεγάλα πιστωτικά ιδρύματα της 
χώρας, τονίζει ότι το ελληνικό τραπεζικό σύστημα διαρκώς "χάνει έδαφος" ως προς 
τις μεγάλες επιχειρήσεις και προβλέπει ότι σε λίγο καιρό οι μεγάλες επιχειρήσεις θα 
εκδίδουν, κατά κόρον, οι ίδιες τα δάνειά τους στη χώρα μας ή και σε άλλες χώρες. 
Για τους λόγους αυτούς, ο κ. Πεχλιβανίδης θεωρεί ως μονόδρομο τη στροφή των 
τραπεζών προς τις μικρομεσαίες επιχειρήσεις.

