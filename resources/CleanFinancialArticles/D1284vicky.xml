Χαμηλότερο κατά 6% το τίμημα μονάδας της ΔΕΗ Φλώρινας


Ρεπορτάζ: Γ. Κράλογλου 

ΧΑΘΗΚΕ πολύτιμος χρόνος με την υπόθεση της μονάδας της Φλώρινας. Χρόνος 
που θα μπορούσε να αξιοποιηθεί για την ανάπτυξη και τη θωράκιση της χώρας στον 
ενεργειακό τομέα. Με ιδιαίτερη έμφαση στα παραπάνω η υπουργός Ανάπτυξης 
Βάσω Παπανδρέου η οποία απέφυγε τις δηλώσεις) δεν έκρυψε την απογοήτευσή της 
για τις εξελίξεις που προκάλεσε η περιπέτεια του φακέλου της μονάδας της 
Φλώρινας, αφού σε ανακοίνωση του υπουργείου Ανάπτυξης που αναφέρεται στο 
θέμα υπάρχει και η εξής σημαντική υπογράμμιση: "Ο ελληνικός λαός που ζητά 
πάντοτε καθαρές λύσεις απαιτεί και καθαρές εξηγήσεις. Και για το λόγο αυτό 
οφείλουν να δώσουν εξηγήσεις για την στάση τους εκείνοι που συνέχισαν και κατά 
την διάρκεια της αξιολόγησης, από ανεξάρτητο εκτιμητή, την τακτική της 
αμφισβήτησης των πάντων προσπαθώντας να διατηρήσουν κλίμα σκανδαλολογίας, 
επειδή προφανώς γνώριζαν ότι οι απόψεις, περί δήθεν υπερβάσεων στην τιμή, δεν 
ευσταθούσαν". 

Επί της ουσίας τώρα της εκτιμήσεως του οίκου Lahmeyer International, που επέλεξε 
η ΕΤΕΒΑ, προκύπτει μεταξύ άλλων ότι: 
* Το τίμημα του έργου της Φλώρινας με βάση τις τιμές που επικρατούν σήμερα στην 
αγορά έπρεπε να είναι κατά 4,8% υψηλότερο ή κατά 8,6 δισ. δρχ. ακριβότερο από 
αυτό που συμφώνησε η ΔΕΗ. 
* Το συμφωνηθέν τίμημα είναι 6% ή 10,8 δισ. δρχ. χαμηλότερο από το συγκριτικό 
μέσο όρο των τιμών που προκύπτει από παρόμοια έργα που κατασκευάστηκαν την 
τελευταία 10ετία. 
* Από το συγκριτικό κόστος ανά KW που προκύπτει από τα στοιχεία παρόμοιων 
έργων της τελευταίας 10ετίας φαίνεται ότι το τίμημα της Φλώρινας θα μπορούσε να 
είναι υψηλότερο από 1% έως 14,4%. Δηλαδή με βάση τις τιμές από τα έργα αυτά το 
συμβατικό τίμημα θα μπορούσε να είναι, από 179,5 δισ. δρχ. που προσφέρθηκε από 
τo consortium, στο ύψος των 181,3 και 205,3 δισ. δρχ.

