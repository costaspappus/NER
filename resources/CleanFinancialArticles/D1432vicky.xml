Δάνειο 37,7 δισ. από Ισπανία


ΟΜΟΛΟΓΙΑΚΟ δάνειο με βάση το ισπανικό νόμισμα (25 δισ. πεσέτες, δηλαδή με 
τρέχουσες ισοτιμίες περί τα 37,7 δισ. δρχ.), θα εκδώσει στην ισπανική αγορά το 
Ελληνικό Δημόσιο. 

Το δάνειο θα είναι επταετούς διάρκειας (έκδοση 11 Αυγούστου 1997 και λήξη 11 
Αυγούστου 2004) και τύπου "Torreador". 

Οπως δήλωσε, σύμφωνα με ανταπόκριση του πρακτορείου Reuters, χθες στη 
Μαδρίτη ο επικεφαλής της Caja de Madrid, το κουπόνι θα πληρώνεται δύο φορές 
ετησίως, τους μήνες Φεβρουάριο και Αύγουστο, και θα είναι συνδεδεμένο με το 
εξάμηνο Libor πεσέτας συν 0,4%, η δε μέγιστη απόδοσή του θα είναι 7,95%. 

Η μικρότερη σε ποσό διάθεση θα έχει βάση τα 10 εκατομμύρια πεσέτες. Εξάλλου, το 
Ελληνικό Δημόσιο προσανατολίζεται στην έκδοση και ομολογιακού δανείου ύψους 
100 έως 120 δισ. γιεν τύπου "Samurai", οι όροι του οποίου δεν έχουν ακόμη 
οριστικοποιηθεί.

