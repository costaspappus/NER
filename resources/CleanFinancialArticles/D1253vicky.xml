Νέες τριβές βιομηχανίας με ΣΕΣΜΕ


ΑΝΑΖΩΠΥΡΩΝΕΤΑΙ η διένεξη μεταξύ λιανεμπορίου τροφίμων και προμηθευτών 
και οι διαφορές τους παραμένουν ανοικτές παρά το διάλογο που προηγήθηκε με 
πρωτοβουλία του υπουργείου Ανάπτυξης. Επίμαχα σημεία των τριβών είναι το 
σύστημα διακανονισμού των συναλλαγών και η χρονική διάρκεια των πιστώσεων. 
Χθες, ο ΣΕΣΜΕ (συνδικαλιστικό όργανο των επιχειρηματιών σούπερ μάρκετ), 
αντέδρασε έντονα στην πρωτοβουλία του ΣΕΒΤ (Σύνδεσμος Βιομηχανιών 
Τροφίμων) να αποστείλει υπόμνημα στην Ευρωπαϊκή Επιτροπή με το οποίο ζητείται 
η τροποποίηση του σημερινού καθεστώτος των πιστώσεων. Η εξέλιξη αυτή 
τορπιλίζει εκ νέου τις σχέσεις λιανεμπορίου - προμηθευτών, οι οποίες βρέθηκαν στη 
χειρότερή τους κατάσταση το περασμένο καλοκαίρι και δεν φαίνεται να 
αποκαθίστανται σύντομα.

