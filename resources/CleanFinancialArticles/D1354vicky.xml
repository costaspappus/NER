Πιο ακριβές οι μεταφορές επιβατών από τον Μάιο


Ρεπορτάζ: Παν. Αμυράς 

ΑΥΞΗΣΕΙΣ στα κόμιστρα των ταξί και στα τέλη των κινητών τηλεφώνων θα 
ισχύσουν από την 1η Μαόου ενώ δύο μήνες αργότερα αναπροσαρμόζεται και το 
εισιτήριο των αστικών συγκοινωνιών, στις 100 δραχμές από 75 που είναι τώρα. 
Συγκεκριμένα, τα νέα κόμιστρα των ταξί που θα ισχύουν από αύριο έχουν ως εξής: 
* Μονή ταρίφα, 62 δραχμές το χιλιόμετρο από 58 
* Διπλή ταρίφα, 120 δραχμές από 113 
* Σημαία: παραμένει στις 200 δραχμές 
* Κλήση ραδιοταξί: 300 δραχμές από 200 
* Ραντεβού μέσω ραδιοταξί: 400 δραχμές από 300 

Αντίθετα, μικρή μείωση ισχύει για κάθε αποσκευή (50 δραχμές από 55) και για 
κούρσες από σταθμούς και πρακτορεία (150 δραχμές από 160). 

Σημειώνεται ότι το Συνδικάτο Αυτοκινητιστών Ταξί Αττικής έχει χαρακτηρίσει 
μικρές τις αυξήσεις σημειώνοντας ότι δεν καλύπτουν το κόστος λειτουργίας των 
ταξί. 

Επίσης, αυξάνονται από τις αρχές Μαόου, κατά 4%, τα τέλη στις συνδιαλέξεις των 
κινητών τηλεφώνων όπως έχουν αποφασίσει οι εταιρίες Stet και Panafon. 

Πρώτη η Stet αυξάνει από την Πρωτομαγιά τα τέλη χρήσης ενώ διατηρεί αμετάβλητα 
τα πάγια τέλη στα διάφορα προγράμματά της. Ενδεικτικά, στο πρόγραμμα City κάθε 
λεπτό συνδιάλεξης σε τοπικό επίπεδο κοστίζει 84 δραχμές, σε εθνικό δίκτυο 250 
δραχμές και από κινητό σε κινητό 117 δραχμές. 

Η Panafon αναπροσαρμόζει από τις 12 Μαόου τα τέλη συνδιάλεξης κατά 4% ενώ 
αφήνει στις ίδιες τιμές τα πάγια. Τα νέα τέλη του προγράμματος Classic είναι 60 
δραχμές (30") σε ώρες αιχμής.

