
ΠΑΠΑΝΤΩΝΙΟΥ 


Κανένα νέο μέτρο το '97

Η ΚΥΒΕΡΝΗΣΗ, δια του υπουργού Εθνικής Οικονομίας και Οικονομικών Γ. 
Παπαντωνίου, απέκλεισε για εφέτος την λήψη νέων μέτρων περί την οικονομία. 

Η δήλωση του κ. Παπαντωνίου έγινε μετά τη σύσκεψη, υπό τον πρωθυπουργό Κ. 
Σημίτη, στην οποία συμμετείχε και ο διοικητής της Τράπεζας της Ελλάδος Λ. 
Παπαδήμος. 

Στη σύσκεψη συζητήθηκαν οι εξελίξεις στην Ευρωπαϊκή Ενωση, καθώς και οι 
τελευταίες νομισματικές εξελίξεις. 

Οπως τόνισε ο κ. Παπαντωνίου, οι εξελίξεις στην Ευρώπη, σχετικά με μια 
"χαλαρότερη" πορεία προς τη Σύγκλιση, δεν ανατρέπουν τον σχεδιασμό της 
κυβέρνησης. Η προσπάθεια της Σύγκλισης θα συνεχισθεί με αυστηρότητα, είπε ο 
υπουργός, ο οποίος διαπίστωσε ότι η οικονομία κινείται εντός των στόχων της 
κυβέρνησης. 

Ο κ. Παπαντωνίου δήλωσε επίσης ότι ο Προϋπολογισμός εκτελείται κανονικά και 
πως οι εξελίξεις στον πληθωρισμό θα είναι ομαλές.

