
Δ. ΣΑΝΤΙΞΗΣ  (ΥΠ/ΤΗΣ ΑΓΡΟΤΙΚΗΣ ΤΡΑΠΕΖΑΣ) 


Εξειδίκευση και μέγεθος τα κλειδιά του 2000

Η ΤΡΑΠΕΖΑ του 2000 στην Ελλάδα πρέπει να είναι μεγάλη και εξειδικευμένη. Τη 
θέση αυτή εκφράζει ο υποδιοικητής της Αγροτικής Τράπεζας Δημ. Σαντιξής, σε 
άρθρο του, στο πλαίσιο της έρευνας της "Εξπρές" για τις τράπεζες και το ευρώ. 

Ο κ. Σαντιξής ομιλεί για αλλαγή της νοοτροπίας του προσωπικού, με έμφαση στον 
πελάτη, και χαρακτηρίζει απαραίτητη τη δημιουργία ισχυρού ομίλου θυγατρικών. 
Θεωρεί αναγκαία την προώθηση διαδικασιών ενοποίησης των τραπεζικών και 
ασφαλιστικών δικτύων και την ανάπτυξη εσωτερικών συστημάτων πρόληψης και 
διαχείρισης των αυξημένων κινδύνων. 

Ο κ. Σαντιξής, πάντως, υποστηρίζει ότι το ελληνικό τραπεζικό σύστημα βρίσκεται 
αρκετές φορές χωρίς σαφή στρατηγική και κινείται σε σχετικά αναχρονιστικό 
πλαίσιο.

