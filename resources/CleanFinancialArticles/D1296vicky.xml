Ετοιμη η επιτροπή για το ευρώ


Η ΧΑΡΑΞΗ και ο καθορισμός εθνικής στρατηγικής για την επιτυχή προσαρμογή 
όλων των τομέων της οικονομίας και της διοίκησης που θα επηρεασθούν από τη 
μετάβαση της δραχμής στο ευρώ, αποτελεί το κύριο έργο επιτροπής που συνεστήθη 
με απόφαση του πρωθυπουργού Κ. Σημίτη και η οποία θα συνέλθει σε πρώτη 
συνεδρίαση την προσεχή Τετάρτη. Η επιτροπή θα προεδρεύεται από τον υπουργό 
Εθνικής Οικονομίας και εκπροσωπούνται σε αυτήν ο ΣΕΒ, το ΕΒΕΑ, η ΓΣΕΕ, η 
ΓΣΕΒΕΕ, οι τράπεζες και άλλοι φορείς.

