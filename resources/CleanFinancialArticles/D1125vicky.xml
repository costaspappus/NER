ΣΔΟΕ 


Ελεγχοι σε συμβολαιογράφους και δικηγόρους

ΣΤΟ "στόχαστρο" των στελεχών του ΣΔΟΕ εισέρχονται οι συμβολαιογράφοι και οι 
δικηγόροι των Αθηνών. Συγκεκριμένα, ο διευθυντής του ΣΔΟΕ απέστειλε έγγραφο 
στον Συμβολαιογραφικό Σύλλογο Αθηνών και τον Δικηγορικό Σύλλογο Αθηνών και 
ζητεί κατάλογο όλων των συμβολαιογράφων και δικηγόρων των Αθηνών. Σκοπός 
του αιτήματος του διευθυντή του ΣΔΟΕ είναι να αρχίσουν οι έλεγχοι για 
φοροδιαφυγή και ξέπλυμα βρώμικου χρήματος από συμβολαιογράφους και 
δικηγόρους, καθώς και οι επανέλεγχοι όλων των φορολογικών δηλώσεων. Οι 
κατάλογοι των δύο Συλλόγων πρέπει να περιλαμβάνουν -κατά το έγγραφο του 
ΣΔΟΕ- διεύθυνση γραφείου και κατοικίας, ΑΦΜ, έτος εγγραφής στον αρμόδιο 
Σύλλογο κ.ά. 


