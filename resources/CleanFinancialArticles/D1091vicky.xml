Απλούστερα τα έντυπα φορολογικών δηλώσεων


ΣΕ ΣΥΣΚΕΨΗ που πραγματοποιήθηκε χθες υπό την ηγεσία του υφυπουργού 
Οικονομικών Γ. Δρυ και τη συμμετοχή του γ.γ. του ΚΕΠΥΟ Π. Γεωργιάδη 
αποφασίστηκαν όλες οι αλλαγές που θα υπεισέρθουν στα φορολογικά έντυπα από το 
νέο έτος για τη διευκόλυνση των φορολογουμένων. Ειδικότερα αποφασίστηκε: 
* Η κατάργηση του εντύπου Ε8 (το οποίο αφορά την ιδιοκατοίκηση πρώτης και 
δευτερεύουσας κατοικίας πάνω από 160 τ.μ.) και την ενσωμάτωση ορισμένων 
στοιχείων του στο βασικό έντυπο της δήλωσης, το Ε1. 
* Η ενσωμάτωση των εντύπων Ε3 και Ε4 τα οποία υποβάλλονται από επιχειρήσεις 
(ατομικές, ΕΠΕ κ.λπ.) και από τους ελεύθερους επαγγελματίες. 
* Το έντυπο Ε9, δε θα υποβάλλεται από το 1998 από όλους τους φορολογούμενους 
αλλά μονάχα από όσους έχουν προχωρήσει σε αγοραπωλησία κάποιου ακινήτου ή 
έχουν κάνει μεταβίβαση του ακινήτου. 
* Επίσης, για πρώτη φορά οι φορολογούμενοι θα έχουν τη δυνατότητα να 
προμηθεύονται τα έντυπα της φορολογικής δήλωσης από βιβλιοπωλεία σε συμβολική 
τιμή. 


