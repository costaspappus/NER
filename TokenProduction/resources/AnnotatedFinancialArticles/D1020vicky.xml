<DOC>ΕΝΩ ΣΥΝΕΔΡΙΑΖΕΙ ΣΗΜΕΡΑ ΤΟ ΟΙΚΟΝΟΜΙΚΟ ΕΠΙΤΕΛΕΙΟ ΤΗΣ 
ΚΥΒΕΡΝΗΣΗΣ ΓΙΑ ΤΟΝ ΠΡΟΫΠΟΛΟΓΙΣΜΟ 


Αντιθέσεις για τα δημοσιονομικά

Ρεπορτάζ: <ENAMEX TYPE='PERSON'>Γ. Διαμαντόπουλος</ENAMEX> 

ΕΡΩΤΗΜΑΤΙΚΑ προκαλεί σε οικονομικούς κύκλους η αποχώρηση του κ. <ENAMEX TYPE='PERSON'>Δημ. 
Δρίτσα</ENAMEX> από το <ENAMEX TYPE='ORGANIZATION'>Γενικό Λογιστήριο του Κράτους</ENAMEX>, ο οποίος είχε την ευθύνη 
κατάρτισης του Προϋπολογισμού του κράτους τα τελευταία 15 χρόνια. 

Η αποχώρηση του κ. <ENAMEX TYPE='PERSON'>Δρίτσα</ENAMEX> επισήμως γίνεται με απόφαση του υπουργού Εθνικής 
Οικονομίας και Οικονομικών <ENAMEX TYPE='PERSON'>Γ. Παπαντωνίου</ENAMEX>, με την οποία καταργείται η θέση του 
ειδικού συμβούλου επί θεμάτων Προϋπολογισμού που κατείχε ο κ. <ENAMEX TYPE='PERSON'>Δρίτσας</ENAMEX>. 

Χθες, χαρακτηριζόταν ως αναμενόμενη από καιρό η παραίτηση του κ. <ENAMEX TYPE='PERSON'>Δρίτσα</ENAMEX>, λόγω 
διαφωνιών του τόσο με την πολιτική ηγεσία, όσο και με άλλα στελέχη των 
<ENAMEX TYPE='ORGANIZATION'>υπουργείων Εθνικής Οικονομίας και Οικονομικών</ENAMEX>. Διαφωνίες που έχουν να κάνουν 
με λογιστικές τακτοποιήσεις, που εμφανίζουν βελτιωμένα τα έσοδα του 
Προϋπολογισμού, καθώς και με άλλα δημοσιονομικά μεγέθη. 

Από την άλλη πλευρά, κύκλοι του <ENAMEX TYPE='ORGANIZATION'>υπουργείου Εθνικής Οικονομίας</ENAMEX> επισήμαιναν ότι 
ο κ. <ENAMEX TYPE='PERSON'>Δρίτσας</ENAMEX> δεν ήταν συνεργάσιμος, ενώ κατηγορείται και για συχνές διαρροές προς 
τον Τύπο για θέματα που ήταν στο στάδιο της επεξεργασίας και προκαλούσαν 
εμπόδια στην άσκηση της οικονομικής πολιτικής. 

Πάντως, σύμφωνα με οικονομικούς κύκλους, το θέμα Δρίτσα συνδέεται με ένα 
γενικότερο θέμα αξιοπιστίας των στοιχείων της δημοσιονομικής διαχείρισης. Οι 
μεταθέσεις τόκων και άλλες εθνικολογιστικές τακτοποιήσεις μπορεί να οδηγούν στη 
μείωση του ελλείμματος της Γενικής Κυβέρνησης, σύμφωνα με τον ορισμό της 
Συνθήκης του Μάαστριχτ, δεν αίρουν όμως τις βάσιμες αμφιβολίες για το κατά 
πόσον η δημοσιονομική διαχείριση είναι αποτελεσματική. Πράγμα που 
διαπιστώνεται εκ των υστέρων, όταν οριστικοποιούνται τα στοιχεία ή υπάρχει 
επιβάρυνση του δημοσίου χρέους, χωρίς σημαντικού ύψους υποχρεώσεις να 
προσμετρώνται στο έλλειμμα. 

Πέραν όλων αυτών, η πορεία εκτέλεσης του εφετινού Προϋπολογισμού, αλλά και τα 
αρχικά δεδομένα για την κατάρτιση του νέου Προϋπολογισμού, συζητούνται αύριο, 
σε σύσκεψη του οικονομικού επιτελείου της κυβέρνησης υπό τον κ. <ENAMEX TYPE='PERSON'>Γ. 
Παπαντωνίου</ENAMEX>. Χθες, ο υφυπουργός Οικονομικών <ENAMEX TYPE='PERSON'>Γ. Δρυς</ENAMEX> ενημέρωσε τον κ. 
<ENAMEX TYPE='PERSON'>Παπαντωνίου</ENAMEX> για τις τελευταίες εξελίξεις στο χώρο των δημοσίων εσόδων. 

Η <ENAMEX TYPE='ORGANIZATION'>Νέα Δημοκρατία</ENAMEX>, με χθεσινή ανακοίνωσή της, επισημαίνει ότι "η κυβερνητική 
ανικανότητα δεν πρόκειται να καλυφθεί με την απομάκρυνση του ειδικού γραμματέα 
επί του Προϋπολογισμού, ούτε με τις όποιες τεχνητές βελτιώσεις κάποιων δεικτών 
της οικονομίας, ούτε με έντεχνες διαρροές προς τον Τύπο, που στόχο έχουν την 
προετοιμασία της κοινής γνώμης για μια ακόμη φορολογική επιδρομή". 

Από την πλευρά του, ο <ENAMEX TYPE='ORGANIZATION'>Συνασπισμός</ENAMEX> τονίζει ότι το οικονομικό επιτελείο της 
κυβέρνησης, αντί να αναλάβει τις βαρύτατες πολιτικές ευθύνες του, επιχειρεί να βρει 
εξιλαστήρια θύματα στο μηχανισμό του υπουργείου Οικονομικών και να μπαλώσει 
τη νέα "μαύρη τρύπα" με απίθανες λογιστικές επινοήσεις. Και, το χειρότερο, 
προετοιμάζει νέα φορολογικά μέτρα και περισσότερο αυστηρά πλαίσια για το <TIMEX TYPE='DATE'>1998</TIMEX>.</DOC> 
	



