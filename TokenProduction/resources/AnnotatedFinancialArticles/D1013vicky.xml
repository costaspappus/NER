<DOC>ΔΟΛΑΡΙΟ 


Ξέφρενη πορεία προς τις 300 δρχ.!

ΣΤΙΣ 298,01 δρχ. "σκαρφάλωσε" η τιμή του δολαρίου στην <ENAMEX TYPE='LOCATION'>Αθήνα</ENAMEX> 
(τραπεζογραμμάτια - πώληση), απέχοντας ελάχιστα πλέον από το όριο των 300 
δραχμών. Και η τιμή fixing του αμερικανικού νομίσματος σημείωσε νέο ρεκόρ, 
κλείνοντας στις 295,05 δρχ. (+0,68%). Για τέταρτη συνεχή ημέρα το αμερικανικό 
νόμισμα κέρδισε έδαφος στην <ENAMEX TYPE='LOCATION'>Αθήνα</ENAMEX> υποχρεώνοντας τη δραχμή σε τακτική 
υποχώρηση, και ενώ προσμετρώνται ήδη οι δυσμενείς επιπτώσεις στην ελληνική 
οικονομία. 

Σε διεθνές επίπεδο το αμερικανικό νόμισμα σταθεροποιήθηκε στο επίπεδο των 
1,8745-8755 μάρκων (-0,23%), στη χρηματαγορά του <ENAMEX TYPE='LOCATION'>Λονδίνου</ENAMEX> χθες. Στην αγορά 
της <ENAMEX TYPE='LOCATION'>Νέας Υόρκης</ENAMEX> η τιμή του κυμαινόταν στα 1,8820-8830 μάρκα, στις 13.21 τοπική 
ώρα. 

Η παραμονή του δολαρίου σε αυτό το επίπεδο ακολούθησε την προσπάθειά του να 
ανέλθει στο υψηλότερο επίπεδο της ισοτιμίας του με το μάρκο των τελευταίων οκτώ 
χρόνων, τα 1,90 μάρκα. Οι επενδυτές διαπιστώνοντας ότι το νόμισμα έχει τη 
δυνατότητα να εισέλθει σε αυτήν την κλίμακα διακύμανσης, προτίμησαν να 
αποκομίσουν κέρδη, προετοιμαζόμενοι για την επόμενη έφοδο, η οποία μάλλον δεν 
θα αργήσει. Η <ENAMEX TYPE='ORGANIZATION'>Κεντρική Τράπεζα της Γερμανίας</ENAMEX> δεν ενδίδει στις υποδείξεις 
οικονομολόγων και μάλλον δεν θα ανατρέψει την ισχύουσα πιστωτική πολιτική, 
τουλάχιστον πριν από την καθιερωμένη περίοδο των καλοκαιρινών διακοπών, την 
εβδομάδα του Δεκαπενταύγουστου. 

Χθες, ο κυβερνητικός εκπρόσωπος στη <ENAMEX TYPE='LOCATION'>Γερμανία</ENAMEX> υποστήριξε ότι η άνοδος του 
δολαρίου στηρίζεται κυρίως σε ευκαιριακούς παράγοντες, όπως για παράδειγμα η 
επικείμενη οικονομική και νομισματική ενοποίηση στην <ENAMEX TYPE='LOCATION'>Ευρώπη</ENAMEX>. Σημειώνεται, 
ωστόσο, ότι τον <TIMEX TYPE='DATE'>Ιούλιο</TIMEX> το ποσοστό ανεργίας αυξήθηκε στο 11,4% από 11,0% τον 
<TIMEX TYPE='DATE'>Ιούνιο</TIMEX>.</DOC>

