<DOC>Σημαία... δίχως πλοία


Ο ΥΠΟ ελληνική σημαία εμπορικός στόλος, ο πρώτος της <ENAMEX TYPE='ORGANIZATION'>Ευρωπαϊκής Ενωσης</ENAMEX>, 
ακολουθεί εδώ και αρκετά χρόνια μια φθίνουσα πορεία και είναι χαρακτηριστικό ότι, 
τους τελευταίους 22 μήνες, ο αριθμός των πλοίων έχει μειωθεί κατά 20% περίπου 
ενώ η πτώση συνεχίζεται. 

ΕΙΝΑΙ χαρακτηριστικό ότι από τα 3.204 ελληνόκτητα πλοία, μόνον τα 846 (26,4%) 
βρίσκονται υπό ελληνική σημαία και, έτσι, η μοναδική "πρωτιά" της χώρας στην 
<ENAMEX TYPE='ORGANIZATION'>Ευρωπαϊκή Ενωση</ENAMEX> κινδυνεύει άμεσα να χαθεί. 

Ο ΥΠΟΥΡΓΟΣ Εμπορικής Ναυτιλίας, προκειμένου να δικαιολογήσει την 
κατάσταση, που επί των ημερών του έχει πάρει μορφή χιονοστιβάδας, επικαλείται 
διάφορες έωλες στην κυριολεξία αιτιολογίες, οι οποίες, τελικά, απλώς τον εκθέτουν. 

ΕΠΙΚΑΛΕΙΤΑΙ, μεταξύ άλλων, ως αιτία φυγής των πλοίων από την ελληνική σημαία 
την επικείμενη (τον <TIMEX TYPE='DATE'>Ιούλιο</TIMEX>) εφαρμογή του Διεθνούς Κώδικα Ασφαλούς Διαχείρισης 
(ISM Code), λησμονώντας όμως ότι ο Κώδικας αυτός είναι υποχρεωτικός για όλα τα 
πλοία, ανεξάρτητα από τη σημαία την οποία φέρουν, και ακόμη ότι η μη εφαρμογή 
του συνεπάγεται ακινητοποίηση του πλοίου στο πρώτο λιμάνι που θα πιάσει. 

ΕΠΙΚΑΛΕΙΤΑΙ, επίσης, την απόφασή του να μη γίνει η ελληνική "σημαία 
ευκαιρίας", παραγνωρίζοντας το γεγονός ότι πολλές ευρωπαϊκές χώρες, μεταξύ των 
οποίων η <ENAMEX TYPE='LOCATION'>Ολλανδία</ENAMEX> και η <ENAMEX TYPE='LOCATION'>Νορβηγία</ENAMEX>, χωρίς να δημιουργήσουν σημαίες ευκαιρίες, 
αντιμετώπισαν με ρεαλισμό την ανταγωνιστικότητα των πλοίων τους, διατηρώντας 
παράλληλα τον ποιοτικό τους έλεγχο. 

ΤΟ ΠΡΟΒΛΗΜΑ, λοιπόν, εντοπίζεται στην ανταγωνιστικότητα του ελληνικού 
πλοίου και το έλλειμμά της, που πλήττει το σύνολο της ελληνικής ναυτιλίας σε 
σχέση με τον διεθνή και ευρωπαϊκό χώρο. Οσο γρηγορότερα αντιληφθούν το 
γεγονός αυτό, ο υπουργός Ναυτιλίας και η ίδια η κυβέρνηση, τόσο το καλύτερο, 
διότι, σε αντίθετη περίπτωση, η ελληνική σημαία θα μείνει με τα ακτοπλοϊκά και τα 
παροπλισμένα πλοία, οι ναυτικοί χωρίς δουλειά και ο κ. <ENAMEX TYPE='PERSON'>Σουμάκης</ENAMEX>, στις συνόδους 
της <ENAMEX TYPE='ORGANIZATION'>Ευρωπαϊκής Ενωσης</ENAMEX>, χωρίς στόλο....
</DOC>
