<DOC>Η προστασία του νομίσματος


Η ΕΓΡΗΓΟΡΣΗ των νομισματικών αρχών, που καταδείχθηκε με τη χθεσινή τριπλή 
παρέμβασή τους στις αγορές
συναλλάγματος, χρεογράφων και δραχμών, πέραν του ότι πρόσφερε αποτελεσματική 
στήριξη στην ισοτιμία της
δραχμής (διατηρώντας την ecu κάτω από το "ψυχολογικό όριο" των 310 δρχ.) και 
διατήρησε σε λογικά
επίπεδα τα επιτόκια, ήταν κάτι περισσότερο από απαραίτητη. 

ΠΡΑΓΜΑΤΙ, η <ENAMEX TYPE='ORGANIZATION'>Τράπεζα της Ελλάδος</ENAMEX> έπρεπε να δείξει ότι όταν εξαγγέλλεται μια 
πολιτική (και εν προκειμένω η
αντιπληθωριστική πολιτική της "σταθερής δραχμής"), αυτή πρέπει να εφαρμόζεται με 
συνέπεια και
αποτελεσματικότητα. 

ΕΠΡΕΠΕ ακόμη να δείξει ότι παρά τη "διεθνοποιημένη" κρίση, η ελληνική 
οικονομία οφείλει να ξεπεράσει όλα
εκείνα τα εμπόδια που τη χωρίζουν από τους στόχους της <ENAMEX TYPE='ORGANIZATION'>ΟΝΕ</ENAMEX>. Εμπόδια που 
πρόσκαιρα ή όχι, δύσκολα ή
εύκολα, πρέπει να υπερπηδηθούν. Και στην προκειμένη περίπτωση, πιθανή αύξηση 
των επιτοκίων ή και
χαλάρωση της αντιπληθωριστικής συναλλαγματικής και γενικότερα νομισματικής 
πολιτικής θα επιβράδυνε την
επίτευξη των στόχων αυτών. 

ΑΚΟΜΗ, έπρεπε να διατηρηθεί η ανταγωνιστικότητα της ελληνικής χρηματαγοράς, 
δίχως όμως και να
σημειωθούν αποδόσεις εξωπραγματικές για τα δεδομένα των ανταγωνιστριών 
αγορών. 

ΜΕ ΒΑΣΗ όλα αυτά, η χθεσινή "μάχη" κερδήθηκε, έστω και με το κόστος της 
τριπλής παρέμβασης. 

ΟΜΩΣ ο "πόλεμος" που μαίνεται καθημερινά, κάθε φορά και σε κάποια διαφορετική 
μικρή, περιφερειακή, ή
μεγάλη αγορά λόγω της διεθνοποίησης των οικονομιών, ή άλλοτε σε ευρύτερη 
κλίμακα, όπως συμβαίνει τώρα,
θα πρέπει να κρατά τις εκάστοτε νομισματικές αρχές σε εγρήγορση - ανάγκη στην 
οποία η σημερινή διοίκηση
της <ENAMEX TYPE='ORGANIZATION'>Τραπέζης της Ελλάδος</ENAMEX> δείχνει να ανταποκρίνεται με αξιοσημείωτη επάρκεια. 
</DOC>

