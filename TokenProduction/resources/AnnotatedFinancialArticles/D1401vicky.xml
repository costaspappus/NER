<DOC>Κατάργηση χαρτοσήμου υπέρ <ENAMEX TYPE='ORGANIZATION'>Δημοσίου</ENAMEX> ή τρίτων


ΚΑΤΑΡΓΟΥΝΤΑΙ τα προβλεπόμενα τέλη χαρτοσήμου ή ένσημα υπέρ <ENAMEX TYPE='ORGANIZATION'>Δημοσίου</ENAMEX> ή 
τρίτων, με τα οποία επιβαρύνεται ο πολίτης για την έκδοση πιστοποιητικών, ενώ 
διατυπώνεται εισήγηση για έκδοση πιστοποιητικών με την διαδικασία των 
τηλεφωνικών αιτήσεων. Το σχετικό νομοσχέδιο προωθείται προς ψήφιση στη <ENAMEX TYPE='ORGANIZATION'>Βουλή</ENAMEX> 
έπειτα από εισήγηση του <ENAMEX TYPE='ORGANIZATION'>υπουργείου Εσωτερικών, Δημόσιας Διοίκησης και 
Αποκέντρωσης</ENAMEX>. 

Το πρόγραμμα εξυπηρέτησης του πολίτη όπως είχε εξαγγείλει ο υφυπουργός 
Δημόσιας Διοίκησης κ. <ENAMEX TYPE='PERSON'>Μαντέλης</ENAMEX> αναπτύσσεται σε τρεις φάσεις. 

Η πρώτη αφορά την έκδοση πιστοποιητικών γεννήσεως, γάμου, θανάτου, 
στρατολογικής κατάστασης, ποινικού μητρώου και αποδεικτικού φορολογικής 
ενημερότητας, μέσω τηλεφωνικών αιτήσεων των πολιτών. Ο <ENAMEX TYPE='ORGANIZATION'>ΟΤΕ</ENAMEX> θα μεταβιβάζει τις 
τηλεφωνικές αιτήσεις στις αρμόδιες υπηρεσίες με οποιοδήποτε πρόσφορο μέσο και 
ιδιαίτερα την τηλεομοιοτυπία, τηλετυπία, τον ηλεκτρονικό υπολογιστή ή την 
τηλεφωνία. 

Η δεύτερη αφορά περιπτώσεις όπου η Υπηρεσία θα αποστέλλει ταχυδρομικά 
βεβαιώσεις και πιστοποιητικά στον πολίτη ύστερα από διεκπεραίωση υπόθεσής του, 
χωρίς να απαιτείται σχετική αίτηση από μέρους του, καθώς και κάθε άλλη αναγκαία 
λεπτομέρεια 

Και η τρίτη αφορά στα κατά περίπτωση προβλεπόμενα τέλη χαρτοσήμου ή ένσημα 
υπέρ δημοσίου ή τρίτων για τις βεβαιώσεις και πιστοποιητικά, που οι ίδιες οι 
υπηρεσίες, βάσει των κειμένων διατάξεων, αναζητούν, αντί του πολίτη, από άλλες 
υπηρεσίες, καταβάλλονται όχι κατά την έκδοσή τους, αλλά πριν από την 
ολοκλήρωση της σχετικής διαδικασίας. 

Χαρτόσημα λοιπόν τέλος. Τέλος και στις ουρές στις Δημόσιες Υπηρεσίες για την 
παραλαβή ενός πιστοποιητικού. Εκσυγχρονισμός λοιπόν; Μένει να φανεί στην 
πράξη.</DOC>

