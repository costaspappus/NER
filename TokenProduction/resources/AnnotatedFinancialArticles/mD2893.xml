<DOC>Η κρίση και τα αντισώματα


ΕΝΩ η διεθνής χρηματιστηριακή κρίση των τελευταίων ημερών διανύει μια φάση 
ύφεσης και εξομάλυνσης, τα
τραύματα που αφήνει πίσω της είναι ιδιαιτέρως βαθιά για τις μικρές, αναδυόμενες 
αγορές, που και ευαίσθητες
είναι και αλληλοεπηρεάζονται έντονα, εξαιτίας των ομοιοτήτων που τις 
χαρακτηρίζουν. 

ΟΙ ΥΠΕΡΤΙΜΗΤΙΚΕΣ τάσεις των περισσότερων χρηματιστηριακών αγορών του 
πλανήτη συνοδεύονται, στην
περίπτωση πολλών αναδυόμενων αγορών, από αρκετά προβλήματα και ανισορροπίες 
στην πραγματική τους
οικονομία, τα οποία τις καθιστούν μη ελκυστικές σε περίοδο κρίσης. Ετσι, το 
έλλειμμα εμπιστοσύνης που
δημιουργείται και η φυγή κεφαλαίων από τις αγορές αυτές, που προκαλείται σε 
κρίσεις όπως η πρόσφατη της
<ENAMEX TYPE='LOCATION'>Νοτιοανατολικής Ασίας</ENAMEX>, τείνουν να συμπαρασύρουν και σχετικά υγιέστερες 
αναπτυσσόμενες οικονομίες, όπως η
ελληνική, που δεν έμεινε ανεπηρέαστη από τη διεθνή κρίση. 

ΜΠΟΡΕΙ η αντίδραση των νομισματικών αρχών να ήταν ικανοποιητική και το 
τελευταίο τριήμερο οι εκροές
συναλλάγματος να ήταν ελεγχόμενες (1,1 δισ. δολ.), η κάμψη του ελληνικού 
Χρηματιστηρίου να περιορίστηκε στο
5,5% και η άνοδος των επιτοκίων των κρατικών τίτλων να μην υπερέβη τη μία 
μονάδα, ωστόσο η τάση φυγής
των ξένων επενδυτών από την ελληνική κεφαλαιαγορά είναι δεδομένη και πρέπει να 
αντιμετωπισθεί άμεσα και
έμπρακτα. 

ΕΦΟΣΟΝ η πολιτική της σκληρής δραχμής είναι μονόδρομος, πλέον, για την 
οικονομία, το οικονομικό επιτελείο
υποχρεούται να απορροφήσει το πρόσθετο κόστος που προκαλούν οι εξελίξεις αυτές 
με τη λήψη συντονισμένων
μέτρων σε επίπεδο μακροοικονομικής και διαρθρωτικής πολιτικής, τα οποία να 
αποκαθιστούν την εμπιστοσύνη
στις δυνατότητες της οικονομίας. 

ΚΑΙ ΕΠΕΙΔΗ ουδείς γνωρίζει πραγματικά τη συνέχεια που θα υπάρξει στο διεθνές 
νομισματικό στερέωμα και
την έκταση των εξωγενών επιδράσεων στην οικονομία μας, θα πρέπει να ενισχυθούν 
οι λοιποί -πέραν της
συναλλαγματικής πολιτικής- μηχανισμοί αποκλιμάκωσης του πληθωρισμού και των 
ελλειμμάτων: δηλαδή, η
περικοπή των δημόσιων δαπανών και του μεγέθους του κράτους, η απελευθέρωση 
των αγορών - και δη της
αγοράς εργασίας, η εφαρμογή αυστηρής εισοδηματικής πολιτικής, η αναδιάρθρωση 
του δημόσιου και
εξωτερικού χρέους και η συρρίκνωση του εξωτερικού δανεισμού. 
</DOC>

