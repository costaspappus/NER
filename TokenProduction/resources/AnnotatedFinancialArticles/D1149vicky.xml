<DOC>Το ελβετικό σύστημα κατάταξης ξενοδοχείων προτείνει ο <ENAMEX TYPE='ORGANIZATION'>ΣΕΤΕ</ENAMEX>


ΤΗ ΔΗΜΙΟΥΡΓΙΑ ενός συστήματος κατάταξης των ξενοδοχείων ανάλογο με το 
ελβετικό (το οποίο χρησιμοποιεί πόντους, εισάγει περιοχές τιμών και διακυμάνσεις 
ανά κατηγορία και είδος ξενοδοχείου) προτείνει ο <ENAMEX TYPE='ORGANIZATION'>Σύνδεσμος Ελληνικών 
Τουριστικών Επιχειρήσεων</ENAMEX>, στο πλαίσιο των συζητήσεων που έχουν ξεκινήσει με 
πρωτοβουλία του <ENAMEX TYPE='ORGANIZATION'>ΕΟΤ</ENAMEX> για το σημαντικό αυτό θέμα. 

Η φιλοσοφία του συστήματος που προτείνει ο <ENAMEX TYPE='ORGANIZATION'>ΣΕΤΕ</ENAMEX> έγκειται στο ότι λαμβάνει 
υπόψη τόσο τα διαφορετικά είδη των ξενοδοχείων, όσο και το εύρος και την 
ποιότητα -σε ένα βαθμό- των υπηρεσιών που προσφέρουν, δίνοντας μια ευελιξία στο 
όλο σύστημα. Από τους πόντους αυτούς θα προκύπτουν οι όποιες αποκλίσεις στη 
βαθμολογία, επιβραβεύοντας τα ξενοδοχεία που προσφέρουν κάτι περισσότερο, 
χωρίς να "καταδικάζονται" εκείνα τα οποία είτε για λόγους κόστους είτε γιατί δεν το 
απαιτεί η ζήτησή τους, δεν προσφέρουν μεγαλύτερη ποικιλία υπηρεσιών. 

Οπως αναφέρεται χαρακτηριστικά στο κείμενο των προτάσεων, ο <ENAMEX TYPE='ORGANIZATION'>ΣΕΤΕ</ENAMEX> θεωρεί ότι 
υπάρχει ανάγκη για τη δημιουργία ενός συστήματος κατάταξης, που θα εξασφαλίζει 
όχι μόνο την αναγνωρισιμότητα αλλά και τη συγκρισιμότητα με βάση την 
περιγραφική εναρμόνιση των διεθνών προτύπων. Στο πλαίσιο αυτό, κατά τον <ENAMEX TYPE='ORGANIZATION'>ΣΕΤΕ</ENAMEX>, 
πιστεύεται ότι για να καταστεί πιο αξιόπιστο το σύστημα θα πρέπει να 
συνεξετάζονται παράμετροι, όπως οι λειτουργικές προδιαγραφές, η αισθητική των 
εγκαταστάσεων, η ποικιλία υπηρεσιών και το επίπεδο της εξυπηρέτησης.</DOC> 


