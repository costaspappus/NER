<DOC>Βαρύ κλίμα στα συνδικάτα λόγω των ...διαρροών


ΣΥΝΕΧΙΖΟΝΤΑΙ οι αντιδράσεις των συνδικαλιστών και κορυφαίων κομματικών 
στελεχών του <ENAMEX TYPE='ORGANIZATION'>ΠΑΣΟΚ</ENAMEX>, σε σχέση με τη διαδικασία προώθησης της επίμαχης 
τροπολογίας για τις <ENAMEX TYPE='ORGANIZATION'>ΔΕΚΟ</ENAMEX>, αλλά, κυρίως, για το κλίμα που επιχειρείται να 
καλλιεργηθεί με τη διασπορά στοιχείων "για το δήθεν κοστολόγιο της εργασίας στις 
επιχειρήσεις κοινής ωφέλειας". Τα συνδικάτα καλούν σε δημόσιο διάλογο τους 
"μονίμως ανώνυμους κύκλους που διαχέουν τα δήθεν στοιχεία", ενώ, χθες, και ο 
υπουργός Εργασίας <ENAMEX TYPE='PERSON'>Μιλτ. Παπαϊωάννου</ENAMEX> έδειξε έντονη δυσφορία για τις διαρροές. 
Αρνήθηκε, όμως, κατηγορηματικά να αναφερθεί στην πηγή τους ή να σχολιάσει 
παρατηρήσεις που τη "φωτογράφιζαν". 

Εν τω μεταξύ, χθες, πραγματοποιήθηκε η πρώτη (τυπική) συνάντηση εργοδοτικών 
οργανώσεων και συνδικάτων για τη νέα εθνική σύμβαση εργασίας. "Δεν πρόκειται να 
δεχθούμε οποιαδήποτε νομοθετική ρύθμιση ζητημάτων που άπτονται συλλογικών 
συμβάσεων", δήλωσε μετά τη συνάντηση ο πρόεδρος της <ENAMEX TYPE='ORGANIZATION'>ΓΣΕΕ</ENAMEX>, ο οποίος αρνήθηκε 
την πρόταση θεμάτων ελαστικοποίησης, εάν δεν τεθεί στις διαπραγματεύσεις το θέμα 
του 35ώρου.</DOC>

