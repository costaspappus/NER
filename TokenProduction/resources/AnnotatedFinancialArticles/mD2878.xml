<DOC>Μία είναι η λύση για την <ENAMEX TYPE='ORGANIZATION'>Ολυμπιακή</ENAMEX>


Η ΝΕΑ λευκή απεργία των συνοδών-φροντιστών που ξέσπασε από την περασμένη 
εβδομάδα στην <ENAMEX TYPE='ORGANIZATION'>Ολυμπιακή Αεροπορία (ΟΑ)</ENAMEX> ήλθε να υπενθυμίσει με τον μελανότερο 
τρόπο πως κανένα ουσιαστικό πρόβλημα δεν έχει λυθεί στον "εθνικό" 
αερομεταφορέα, ώστε να μπορούμε να μιλάμε για αποτελεσματική αναδιάρθρωση, 
ικανή να εγγυηθεί το μέλλον των αερομεταφορών και όσων οικονομικών 
δραστηριοτήτων εξυπηρετούνται από αυτές. 

Η <ENAMEX TYPE='ORGANIZATION'>ΟΑ</ENAMEX> κατ' όνομα μόνον είναι εθνική, αφού άγεται και φέρεται από τις παλινωδίες μη 
ανεξάρτητων από συνδικαλιστικές δεσμεύσεις διοικήσεων, παντελώς αδυνάμων να 
επιβάλουν εργασιακή πειθαρχία και εξορθολογισμό του τρόπου λειτουργίας της. 
Βεβαίως, είναι "εθνική" στο βαθμό που τα χρέη της επωμίζεται ο κρατικός 
Προϋπολογισμός και ο Ελληνας φορολογούμενος. Αλλά σε καμία περίπτωση δεν 
μπορεί κανείς να ισχυρισθεί πως εξυπηρετεί τα εθνικά συμφέροντα όντας επιχείρηση 
στρατηγικής σημασίας. Διότι εθνικό συμφέρον δεν είναι μόνον μια μη επικερδής 
αεροπορική σύνδεση με μια ακριτική περιφέρεια της χώρας ή η επιστράτευση του 
στόλου της σε περίπτωση πολέμου. Είναι, κυρίως, η έγκαιρη και αποτελεσματική 
καθημερινή μεταφορά ανθρώπων και εμπορευμάτων από και προς τις άλλες 
περιφέρειες ή χώρες. Οταν, όμως, το έργο αυτό διακόπτεται από απεργιακές 
κινητοποιήσεις τότε μόνο δυσφήμηση και ζημία προκαλείται στον τουρισμό και την 
οικονομία. 

Η ΣΥΓΚΕΚΡΙΜΕΝΗ λευκή απεργία είναι νόμιμη επειδή ακριβώς η διοίκηση της <ENAMEX TYPE='ORGANIZATION'>ΟΑ</ENAMEX> 
δεν έχει επιλύσει το καθεστώς της υπερωριακής εργασίας μέσα από συγκεκριμένες 
δεσμεύσεις στη συλλογική σύμβαση. Οι σύνοδοι-φροντιστές δικαιολογούνται να μην 
ανησυχούν για το ζοφερό μέλλον της <ENAMEX TYPE='ORGANIZATION'>ΟΑ</ENAMEX> απέναντι στον διεθνή ανταγωνισμό, για το 
ότι η αύξηση του μετοχικού κεφαλαίου της εταιρίας έχει μπλοκαρισθεί από τις 
<ENAMEX TYPE='LOCATION'>Βρυξέλλες</ENAMEX>, εξαιτίας προηγούμενων ατασθαλιών και για το ότι οι αποκλίσεις 
/υστερήσεις από το πρόγραμμα εξυγίανσης της <ENAMEX TYPE='ORGANIZATION'>ΟΑ</ENAMEX> την τελευταία τετραετία 
ανέρχονται σε 37 δισ. Γιατί, εξάλλου, να ανησυχούν όσο η θέση εργασίας και η 
υψηλή αμοιβή τους είναι εξασφαλισμένη από το ελληνικό δημόσιο; 

ΣΕ ΚΑΜΙΑ περίπτωση, όμως, δεν δικαιολογείται περαιτέρω απάθεια και αδράνεια εκ 
μέρους της διοίκησης και της κυβέρνησης. Οι ανοιχτές πληγές της <ENAMEX TYPE='ORGANIZATION'>ΟΑ</ENAMEX> πυορροούν 
και ζέουν ακατάσχετα. Η επούλωσή τους απαιτεί νυστέρι και αυτό δεν μπορεί να 
είναι απλώς ο διορισμός ανεξάρτητου διευθύνοντος συμβούλου. Χρειάζεται εδώ και 
τώρα ιδιωτικοποίηση.
</DOC>
