<DOC>
ΜΙΚΡΗ ΑΝΟΔΟΣ


Δίχως ουσιαστική κατεύθυνση κινήθηκε και χθες η χρηματιστηριακή αγορά, στο 
πλαίσιο των ήπιων διακυμάνσεων που παρουσιάζει εσχάτως, στην περιοχή των 
1.600-1.640 μονάδων του Γενικού Δείκτη Τιμών. Συγκεκριμένα, στη λήξη της 
χθεσινής συνεδρίασης ο κυριότερος χρηματιστηριακός δείκτης σημείωνε μικρά 
κέρδη της τάξης των 7,07 μονάδων ή 0,44%, κλείνοντας στις 1.620,09 μονάδες ενώ 
συνολικά διακυμάνθηκε μεταξύ 1.614,85 και 1.625,63 μονάδων. Και τούτο εν μέσω 
μάλλον αραιών συναλλαγών η συνολική αξία των οποίων δεν υπερέβη τα 8,19 δισ. 
δρχ. επί περίπου 2,5 εκατ. τεμ. μετοχών. Συνολικά εκ των 224 μετοχών που 
κινήθηκαν οι 117 έκλεισαν με κέρδη και οι 81 με ζημίες ενώ 26 δεν παρουσίασαν 
μεταβολή τιμής. Με limit-up έκλεισε χθες η μετοχή της <ENAMEX TYPE='ORGANIZATION'>ΕΛΒΕ-Ενδυμάτων</ENAMEX>, η 
προνομιούχος της <ENAMEX TYPE='ORGANIZATION'>Ηλιοφίν</ENAMEX>, η προνομιούχος της <ENAMEX TYPE='ORGANIZATION'>Κορ-Φιλ</ENAMEX> και η κοινή <ENAMEX TYPE='ORGANIZATION'>Δημητριάδη</ENAMEX>. 

Αντίθετα, με limit-down έκλεισε η <ENAMEX TYPE='ORGANIZATION'>Ερμής</ENAMEX>, η <ENAMEX TYPE='ORGANIZATION'>Χάλυψ</ENAMEX>, η <ENAMEX TYPE='ORGANIZATION'>Ρεμέκ</ENAMEX> και η <ENAMEX TYPE='ORGANIZATION'>Κέκροψ</ENAMEX>. Οπως 
επισημαίνουν παράγοντες της ελληνικής χρηματιστηριακής αγοράς, μολονότι η 
<ENAMEX TYPE='ORGANIZATION'>Σοφοκλέους</ENAMEX> παρουσιάζει επί του παρόντος μία σχετική στατικότητα, εξαιτίας της 
"βάσης" που έχει δημιουργηθεί πέριξ των παρόντων επιπέδων του Γενικού Δείκτη 
Τιμών, το ενδιαφέρον που επιδεικνύουν θεσμικοί επενδυτές για αυτήν είναι ορατό. 
Και τούτο αφενός λόγω της ελκυστικότητας που απέκτησαν οι ελληνικές μετοχές 
εξαιτίας της ανόδου του δολαρίου και αφετέρου χάρις στα συνεχώς βελτιούμενα 
αποτελέσματα των εισηγμένων επιχειρήσεων, σημαντικό τμήμα των οποίων θα 
ωφεληθεί από τις νομισματικές εξελίξεις λόγω εξαγωγών. 

Ταυτόχρονα, όπως επισημαίνουν, η άνοδος των τιμών που παρατηρείται στο <ENAMEX TYPE='ORGANIZATION'>ΧΑΑ</ENAMEX> 
από την αρχή του έτους αναμένεται να συνεχισθεί, όχι όμως με τους ίδιους 
εντατικούς ρυθμούς. Το επενδυτικό κοινό εμφανίζεται διχασμένο σε ό,τι αφορά την 
υπόθεση της ανάληψης ή μη της διοργάνωσης της Ολυμπιάδας του <TIMEX TYPE='DATE'>2004</TIMEX> από τη 
χώρα μας και για τον λόγο αυτό δεν προχωρεί ούτε σε τοποθετήσεις αλλά ούτε και 
σε ρευστοποιήσεις μετοχών εταιριών που συνδέονται άμεσα με την υπόθεση αυτή.
</DOC>
