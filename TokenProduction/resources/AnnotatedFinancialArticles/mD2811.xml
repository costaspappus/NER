<DOC>Λογική... αυτοχειρίας


Η ΕΞΥΓΙΑΝΣΗ της <ENAMEX TYPE='ORGANIZATION'>Ολυμπιακής Αεροπορίας (Ο.Α.)</ENAMEX> αποτελεί το κρίσιμο σημείο 
εκκίνησης και δοκιμασίας του προγράμματος διαρθρωτικών αλλαγών που 
εσπευσμένα επιστρατεύει η κυβέρνηση για να διασώσει την οικονομία από τον 
κίνδυνο μιας νέας κρίσης διατηρώντας την, ταυτόχρονα, σε ευρωπαϊκή τροχιά. Γι' 
αυτό και δεν πρόκειται να υποχωρήσει στην προσπάθειά της αυτή. 

Η <ENAMEX TYPE='ORGANIZATION'>Ο.Α.</ENAMEX> θα εξυγιανθεί σε συνεργασία με τα εργατικά συνδικάτα ή θα κλείσει και θα 
επαναλειτουργήσει την επομένη με όσο προσωπικό κριθεί απαραίτητο. Στην πρώτη 
περίπτωση, έχουμε μια επώδυνη αλλά αναγκαία "εγχείρηση" ανάπλασης της 
λειτουργικής δομής της <ENAMEX TYPE='ORGANIZATION'>Ο.Α.</ENAMEX> χωρίς τη συρρίκνωσή της. Στη δεύτερη, η χειρουργική 
επέμβαση ισοδυναμεί με ακρωτηριασμό της <ENAMEX TYPE='ORGANIZATION'>Ο.Α.</ENAMEX> και το κόστος θα είναι ασύγκριτα 
μεγαλύτερο για την ελληνική οικονομία και τους εργαζομένους σε αυτήν. 

ΤΗΝ ΟΥΣΙΑΣΤΙΚΗ ανυπαρξία επιλογών για τη νέα διοίκηση της <ENAMEX TYPE='ORGANIZATION'>Ο.Α.</ENAMEX> φαίνεται να 
μην αντιλαμβάνονται σήμερα τα συνδικάτα της. Η λευκή απεργία των αεροσυνοδών 
λόγω της απόλυσης έκτακτων συναδέλφων τους υποχρεώνει σήμερα τη διοίκηση σε 
10-13 συγχωνεύσεις και ματαιώσεις πτήσεων ημερησίως, δηλαδή σε μια έμμεση 
συρρίκνωση του πτητικού έργου της <ENAMEX TYPE='ORGANIZATION'>Ο.Α.</ENAMEX>, μέσω της απώλειας πελατών, μεριδίων 
αγοράς και εσόδων. 

ΟΙ ΕΡΓΑΖΟΜΕΝΟΙ στην <ENAMEX TYPE='ORGANIZATION'>Ο.Α.</ENAMEX> δεν έχουν την πολυτέλεια να "νίπτουν τας χείρας 
των" επιρρίπτοντας όλες τις ευθύνες στις προηγούμενες διοικήσεις. Για να χαριστούν 
600 δισ. δρχ. χρέη στην <ENAMEX TYPE='ORGANIZATION'>Ο.Α.</ENAMEX> και να αποκατασταθούν οι στοιχειώδεις λειτουργικές 
ισορροπίες της, συμφωνήθηκε με την <ENAMEX TYPE='ORGANIZATION'>Ε.Ε.</ENAMEX> ένα τριετές πρόγραμμα εξυγίανσης που 
προέβλεπε την αύξηση του πτητικού έργου κατά 3% ετησίως, πάγωμα των μισθών 
και απολύσεις 1.500 μόνιμων εργαζομένων. Το πρόγραμμα αυτό απέτυχε σε μεγάλο 
βαθμό γιατί ούτε οι μισθοί πάγωσαν (πλην ενός έτους) ούτε όλες οι περικοπές 
προσωπικού έγιναν, με ευθύνη των ίδιων των συνδικάτων. 

ΣΥΝΕΠΩΣ, για τα λειτουργικά ελλείμματα και τα σημερινά προβλήματα 
χρηματοδότησης της <ENAMEX TYPE='ORGANIZATION'>Ο.Α.</ENAMEX>(δεν δικαιούται άλλης κρατικής ενίσχυσης) οι εργαζόμενοι 
φέρουν μεγάλο μέρος της ευθύνης. 

ΑΡΝΟΥΜΕΝΟΙ κάθε πρόσθετη προσπάθεια και θυσία, δείχνουν να αγνοούν τη 
δεινή θέση στην οποία έχει περιέλθει η <ENAMEX TYPE='ORGANIZATION'>Ολυμπιακή Αεροπορία</ENAMEX> και να μην 
αντιλαμβάνονται πως η βιωσιμότητα της επιχείρησης είναι το δικό τους, κυρίως, 
συμφέρον.
</DOC>
