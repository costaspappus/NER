<DOC>Ποιότητα στην Παιδεία


ΜΠΟΡΕΙ το εκπαιδευτικό σύστημα να αποτελεί αρμοδιότητα του <ENAMEX TYPE='ORGANIZATION'>υπουργείου 
Παιδείας</ENAMEX>, από τη μια πλευρά, και καθοριστικό παράγοντα
για τον βιοπορισμό και την καριέρα δασκάλων και καθηγητών, από την άλλη, 
πρωτίστως, όμως, αφορά το μέλλον των μαθητών -άρα
και την <ENAMEX TYPE='LOCATION'>Ελλάδα</ENAMEX> του αύριο- και βεβαίως τα όνειρα, τις φιλοδοξίες και την αγωνία των 
γονέων και κηδεμόνων τους. 

ΔΗΛΑΔΗ, καθορίζει το μέλλον και τις αγωνίες όλων αυτών που στην κόντρα 
<ENAMEX TYPE='ORGANIZATION'>υπουργείου Παιδείας</ENAMEX> - εκπαιδευτικών, η οποία
μονοπωλεί τη σχετική ειδησεογραφία, διαδραματίζουν στα ΜΜΕ ρόλο κομπάρσου, ή 
τουλάχιστον δευτεραγωνιστού. 

ΠΑΡΟΤΙ όλα τα αιτήματα των οργανωμένων συλλόγων γονέων των μαθητών και 
υπεύθυνα είναι και εύστοχα: 

"ΚΑΛΗ ΠΑΙΔΕΙΑ θέλουμε", τόνισαν, υπερασπιζόμενοι την κατάργηση της 
επετηρίδος και την κατάρτιση των καθηγητών, στεκόμαστε
αποκλειστικά στο "καλή παιδεία". Οχι για κανέναν άλλο λόγο, αλλά επειδή μία χώρα 
που δεν έχει και τη... μεγαλύτερη
βιομηχανική παράδοση στη Δύση, που δεν είναι μεγάλος εξαγωγέας στη διεθνή 
αγορά, και που επιδεικνύει πολλά άλλα "δεν" στην
παραγωγή, αν μη τι άλλο, θα πρέπει να παράγει ποιότητα. 

ΝΑ ΠΑΡΑΓΕΙ, εντός των συνόρων της, επιστήμονες, τεχνοκράτες και 
διανοούμενους. Κάτι που απαιτεί καταρτισμένους και
αξιόλογους καθηγητές, χωρίς τη δημοσιοϋπαλληλική αντίληψη της επετηρίδος -ή, 
ακόμα, χωρίς το δυσμενές για τα ούτως ή άλλως
ανισόρροπα δημοσιονομικά της χώρας, φαινόμενο, να διορίζεται κάποιος στα 
σαράντα και στα σαράντα δύο του για να βγει μετά
πάροδο ολίγων ετών στη σύνταξη... 

ΠΑΝΤΩΣ, ειδικά στο θέμα της επετηρίδος, είναι παρήγορο, ότι τα δύο μεγάλα 
κόμματα και ένα μικρό, γονείς και φοιτητικές
νεολαίες, συμφωνούν στην κατάργησή της. 

ΣΥΜΠΝΟΙΑ, που θα αφήσει εξαιρετικά μόνους τους οπαδούς παρωχημένων 
νοοτροπιών... 

ΑΝΕΞΑΡΤΗΤΩΣ όλων αυτών, ελπίζουμε ότι εφέτος θα γίνει και μια καλή αρχή στο 
εκπαιδευτικό έτος, δίχως φαινόμενα άδειων
διδασκαλικών αιθουσών, με δασκάλους στα πεζοδρόμια, καθηγητές σε καταλήψεις, 
και... μαθητές στις καφετέριες. 

ΚΑΙ ΜΟΝΟ γι' αυτό, είναι χρέος της κυβέρνησης, των εκπαιδευτικών και των 
συλλόγων γονέων, να συζητήσουν, να συναποφασίσουν
και να βοηθήσουν από κοινού την υπόθεση "Παιδεία".
</DOC>
