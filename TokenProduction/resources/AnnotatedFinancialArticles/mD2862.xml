<DOC>Οι κανόνες της αγοράς


Η ΠΡΟΣ τα άνω διόρθωση του επιτοκίου βάσεως στην πρόσφατη δημοπρασία 
επταετών ομολόγων του <ENAMEX TYPE='ORGANIZATION'>Δημοσίου</ENAMEX> από τις δυνάμεις της αγοράς, απέδειξε το 
"παρακινδυνευμένο" (αν όχι και το "άκαιρο") της μειώσεως (έστω κι αυτό το 
"συμβολικό" 0,1 της μονάδας) των επιτοκίων των κρατικών τίτλων από τις 
δημοσιονομικές αρχές. 

ΟΙ ΑΠΟΚΛΙΣΕΙΣ που σημειώνονται στους στόχους του πληθωρισμού (ασχέτως αν 
αυτές οφείλονται σε "έκτακτους" παράγοντες, όπως π.χ. το δολάριο και οι τιμές των 
οπωροκηπευτικών ή βαθύτερες αιτίες) ήταν ενδεχόμενο που το οικονομικό επιτελείο 
θα έπρεπε να προσμετρήσει στις υψηλόποσες δανειακές ανάγκες του <ENAMEX TYPE='ORGANIZATION'>Δημοσίου</ENAMEX> για 
τον <TIMEX TYPE='DATE'>Σεπτέμβριο</TIMEX> (2,1 τρισ. δρχ.), ώστε να μην υπάρχει κανένας κίνδυνος να πρέπει να 
αυξηθούν τα επιτόκια των κρατικών τίτλων προκειμένου να καλυφθούν αυτές οι 
υποχρεώσεις. 

ΟΠΩΣ όφειλαν, επίσης, οι ίδιες αρχές, να λάβουν ακόμη υπόψη τους ότι τα επιτόκια 
στη διατραπεζική αγορά δύσκολα θα μειώνονταν περισσότερο (και, όντως, αυτά 
αυξήθηκαν χθες), οπότε εύλογα θα ελάττωναν το ενδιαφέρον των τραπεζών για 
κρατικά αξιόγραφα. 

ΟΠΩΣ θα έπρεπε να έχουν λάβει υπόψη και το ότι οι τέσσερις μονάδες πραγματικό 
επιτόκιο (όσο δηλαδή δίνουν και τα "συντηρητικά" και για μικροεπενδυτές 
τιμαριθμοποιημένα) αποτελούν τον ελάχιστο αποδεκτό συντελεστή αποδοτικότητας 
στις αγορές κεφαλαίου και με βάση τα διεθνώς κρατούντα σήμερα οι επενδυτές 
ζητούν υψηλότερες από αυτό το επίπεδο αποδόσεις.
</DOC>
