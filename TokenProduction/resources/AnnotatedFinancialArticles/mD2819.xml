<DOC>Αλλαγή στη <ENAMEX TYPE='LOCATION'>Βρετανία</ENAMEX>


Η ΘΡΙΑΜΒΕΥΤΙΚΗ είσοδος του νικητή των προχθεσινών βρετανικών εκλογών 
στην πρωθυπουργική κατοικία ήταν κάτι περισσότερο από μια αλλαγή κυβέρνησης. 
Στην ατμόσφαιρα αιωρείτο η αίσθηση ότι μια νέα γενιά εγκαινίαζε μια νέα εποχή. 

Ο ΒΡΕΤΑΝΙΚΟΣ λαός έδειξε με τη σαρωτική νίκη που έδωσε στο Εργατικό Κόμμα 
και τον νεαρό ηγέτη του, τον νεαρότερο πρωθυπουργό της <ENAMEX TYPE='LOCATION'>Αγγλίας</ENAMEX> στον 20ό αιώνα, 
ότι δεν είχε απλώς κουραστεί από τη 18ετή διακυβέρνηση των Συντηρητικών, αλλά 
επιθυμούσε μια δραστική αλλαγή. Και αυτή η αίσθηση δεν περιορίζεται μόνο στη 
<ENAMEX TYPE='LOCATION'>Βρετανία</ENAMEX>, είναι διάχυτη σε ολόκληρη την <ENAMEX TYPE='LOCATION'>Ευρώπη</ENAMEX>. 

Η ΣΤΡΟΦΗ του Εργατικού Κόμματος προς την ευρωπαϊκή σοσιαλδημοκρατία θα 
έχει φυσικά συνέπειες στην εξωτερική και την εσωτερική πολιτική της νέας 
κυβέρνησης. Στο εσωτερικό, αναμένεται ότι θα αναμορφώσει τους θεσμούς 
περιορίζοντας τα προνόμια της μοναρχίας και καθιστώντας δημοκρατικό σώμα τη 
Βουλή των Λόρδων, ενώ θα προχωρήσει σε ένα περισσότερο αυτόνομο καθεστώς 
για τη <ENAMEX TYPE='LOCATION'>Σκωτία</ENAMEX>. Απομένει, βέβαια, να διακριβωθεί η πολιτική του ως προς τη 
φορολογία και τα κοινωνικά θέματα. Ο επιχειρηματικός κόσμος, πάντως, πιστεύει ότι 
θα δημιουργηθούν οι κατάλληλοι όροι για μια σύντομη υποχώρηση της στερλίνας 
που θα τονώσει την οικονομική δραστηριότητα. 

ΑΝ ΚΑΙ είναι δύσκολο να μεταβάλει ριζικά τη στάση των προκατόχων του απέναντι 
στην <ENAMEX TYPE='LOCATION'>Ευρώπη</ENAMEX>, πιστεύεται ότι το κόμμα του <ENAMEX TYPE='PERSON'>Μπλερ</ENAMEX> θα θέσει σιγά σιγά τέρμα στη 
μοναχική πορεία της <ENAMEX TYPE='LOCATION'>Βρετανίας</ENAMEX> στα ευρωπαϊκά πράγματα, η οποία συνεχίζεται από 
τότε που έγινε μέλος της <ENAMEX TYPE='ORGANIZATION'>Ε.Ε.</ENAMEX>, πριν από 24 χρόνια. Γενικότερα, στην εξωτερική 
πολιτική αναμένεται ότι η νέα κυβέρνηση θα έχει ενεργότερο ρόλο, που θα είναι 
διακριτός και στα θέματα που ενδιαφέρουν άμεσα στην <ENAMEX TYPE='LOCATION'>Ελλάδα</ENAMEX>. 

ΤΟ ΕΡΓΑΤΙΚΟ Κόμμα έχει ρητά δεσμευτεί να μην εναντιωθεί στην έναρξη των 
διαπραγματεύσεων για την ένταξη της <ENAMEX TYPE='LOCATION'>Κύπρου</ENAMEX> στην <ENAMEX TYPE='ORGANIZATION'>Ε.Ε.</ENAMEX>, έστω και χωρίς την 
επίλυση τού κυπριακού προβλήματος, ενώ διπλωματικοί κύκλοι πιστεύουν ότι η 
<ENAMEX TYPE='LOCATION'>Βρετανία</ENAMEX>, υπό την ηγεσία των Εργατικών, θα διαδραματίσει ενεργότερο ρόλο στην 
ευρύτερη περιοχή μας. 	
</DOC>

