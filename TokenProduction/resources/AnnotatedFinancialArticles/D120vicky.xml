<DOC><ENAMEX TYPE='ORGANIZATION'>ΚΑΜΠΑΣ</ENAMEX> 


Αλλαξε χθες χέρια πακέτο 2,1 δισ. δρχ.

ΠΑΚΕΤΟ εκ 3,34 εκ. τεμαχίων μετοχών της εισηγμένης εταιρίας "<ENAMEX TYPE='ORGANIZATION'>Α. Καμπάς</ENAMEX>", αξίας 
περίπου 2,1 δισ. δρχ., άλλαξε χέρια, κατά τη διάρκεια της χθεσινής χρηματιστηριακής 
συνεδρίασης, στην τιμή των 628 δρχ. ανά μετοχή.Τη σχετική πράξη εκτέλεσε 
μεγάλη, υπό κρατικό έλεγχο, χρηματιστηριακή εταιρία, τρία λεπτά πριν από τη λήξη 
της συνεδριάσεως. Συνολικά κατά τη διάρκεια των συναλλαγών διακινήθηκαν 3,37 
εκ. τεμάχια της μετοχής, η οποία τερμάτισε τη συνεδρίαση στις 1.071 δρχ. με κέρδη 
8%. Μολονότι δεν υπήρξαν επίσημες ανακοινώσεις επί του θέματος, σύμφωνα με 
ασφαλείς πληροφορίες η πώληση σημειώθηκε σε υλοποίηση της συμφωνίας 
μεταβίβασης της πλειοψηφίας του μετοχικού κεφαλαίου της εταιρίας προς την 
κοινοπραξία "Μεσογαία", στην οποία συμμετέχουν οι επίσης εισηγμένες 
κατασκευαστικές εταιρίες <ENAMEX TYPE='ORGANIZATION'>Εργάς</ENAMEX>, <ENAMEX TYPE='ORGANIZATION'>ΤΕΒ</ENAMEX>, <ENAMEX TYPE='ORGANIZATION'>Ελλ. Τεχνοδομική</ENAMEX>, <ENAMEX TYPE='ORGANIZATION'>Ακτωρ</ENAMEX> και <ENAMEX TYPE='ORGANIZATION'>Μέτων</ENAMEX>. 

Στο μεταξύ, πηγές της χρηματιστηριακής αγοράς συνέδεαν εμμέσως, χθες, τη 
σημαντική άνοδο τιμών που παρατηρήθηκε κατά τη συνεδρίαση στους τίτλους των 
κατασκευαστικών εταιριών, επισημαίνοντας ότι πληροφορίες σχετικά με την 
επικείμενη εκτέλεση της πράξης είχαν γίνει νωρίτερα γνωστές.Ειδικότερα, με 
σημαντικά κέρδη της τάξης του 4,2% τερμάτισε τη χθεσινή συνεδρίαση ο κλαδικός 
δείκτης των κατασκευαστικών εταιριών, ενώ τα σημαντικότερα ποσοστιαία κέρδη εκ 
των επιμέρους τίτλων σημείωσαν οι <ENAMEX TYPE='ORGANIZATION'>ΤΕΒ</ENAMEX>, <ENAMEX TYPE='ORGANIZATION'>ΤΕΡΝΑ</ENAMEX>, <ENAMEX TYPE='ORGANIZATION'>ΑΕΓΕΚ</ENAMEX> (κοινή και 
προνομιούχος), <ENAMEX TYPE='ORGANIZATION'>ΑΤΤΙΚΑΤ</ENAMEX>, <ENAMEX TYPE='ORGANIZATION'>Κ.I. Σαραντόπουλος</ENAMEX> κ.ά. 

Αντίθετα, σύμφωνα με άλλες πηγές, η ανοδική τροχιά στην οποία εισήλθαν αιφνιδίως 
χθες οι τίτλοι των κατασκευαστικών εταιριών δεν σχετίζεται με το συγκεκριμένο 
πακέτο αλλά αφορά ενορχηστρωμένη κίνηση, εκ μέρους συγκεκριμένων πλευρών και 
ενδεχομένως βασικών μετόχων εταιριών.</DOC> 


