<DOC>Οι εργαζόμενοι και οι άνεργοι


ΤΗΝ ΙΔΙΑ στιγμή που το πρόβλημα της ανεργίας στην <ENAMEX TYPE='LOCATION'>Ευρώπη</ENAMEX> φουντώνει 
προκαλώντας κινήματα ανέργων (<ENAMEX TYPE='LOCATION'>Γαλλία</ENAMEX>) και υποχρεώνοντας τις πολιτικές ηγεσίες 
στη σύλληψη και κατάστρωση κοινωνικών προγραμμάτων κατά της ανεργίας (βλ. 
"Νέο κοινωνικό συμβόλαιο" του <ENAMEX TYPE='PERSON'>Μπλερ</ENAMEX> στη <ENAMEX TYPE='LOCATION'>Βρετανία</ENAMEX>, 35ωρο στη <ENAMEX TYPE='LOCATION'>Γαλλία</ENAMEX> κ.λπ.), 
στην <ENAMEX TYPE='LOCATION'>Ελλάδα</ENAMEX> το κυρίαρχο ζήτημα της επικαιρότητας είναι ο απεργιακός αγώνας των 
εργατικών συντεχνιών στις Δημόσιες Επιχειρήσεις (ΔΕ) για τη διασφάλιση των 
προνομίων που περιβάλλουν τις θέσεις εργασίας τους. 

ΤΟ ΕΝΔΙΑΦΕΡΟΝ των εργατικών συνδικάτων στη χώρα μας για το πρόβλημα της 
ανεργίας αποδεικνύεται θεωρητικό, αν όχι ανύπαρκτο. Οχι τόσο επειδή δεν 
ενδιαφέρονται για την εισαγωγή ελαστικών σχέσεων εργασίας, που θα αυξήσουν την 
αποδοτικότητα ή για τη βιωσιμότητα των ΔΕ όπου εργάζονται, πιστεύοντας αφελώς 
ότι ο κρατικός Προϋπολογισμός μονίμως θα χρηματοδοτεί, μέσω νέων φόρων, τα 
ελλείμματά τους, αλλά κυρίως διότι δείχνουν να μένουν περιχαρακωμένα στα 
αποκλειστικά δικά τους προβλήματα (αμυντική υπεράσπιση κεκτημένων), 
αδυνατώντας να συλλάβουν τα μηνύματα των καιρών και των διεθνών εξελίξεων. 

ΑΠΟ ΤΗΝ άποψη αυτήν, είναι χαρακτηριστικά τα παράπονα μέλους του πρώτου 
συνδικάτου ανέργων στη χώρα μας (Μαντούδι): "Δεν βρίσκουμε συμπαράσταση από 
κανέναν. Από τα συνδικάτα ακούμε συνέχεια λόγια, αλλά από δουλειά... τίποτα". Η 
απάντηση του Εργατικού Κέντρου Χαλκίδος ότι "συμπαραστεκόμαστε αλλά 
αδυνατούμε να κάνουμε οτιδήποτε" είναι επιεικώς απαράδεκτη και αντανακλά την 
πλήρη αδυναμία κατανόησης του καθοριστικού ρόλου των εργαζομένων στη 
δημιουργία ανταγωνιστικών συνθηκών ανάπτυξης και συνεπώς νέων θέσεων 
εργασίας. 

Η ΣΗΜΕΡΙΝΗ στάση των συντεχνιών των ΔΕ είναι αποκαλυπτική τόσο της 
αδυναμίας συμβολής τους στην αντιμετώπιση της ανεργίας, όσο και της αρνητικής 
στάσης των συνδικάτων, εν γένει, στη διασφάλιση της ανταγωνιστικότητας των ΔΕ 
και, κατ' επέκταση, των δικών τους θέσεων εργασίας. Με άλλα λόγια, 
αντιλαμβάνονται την καθιέρωση ελαστικότερων σχέσεων εργασίας ως απειλή 
περιορισμού των προνομίων τους και όχι ως καταβολή μεγαλύτερης προσπάθειας για 
τη συντήρηση και ανάπτυξη του αντικειμένου εργασίας τους, ώστε να 
δημιουργηθούν νέες θέσεις απασχόλησης σε βάρος της ανεργίας. Δηλαδή και 
απουσία πολιτικής αυτοσυντήρησης και έλλειψη αλληλεγγύης προς τους ανέργους.
</DOC>
