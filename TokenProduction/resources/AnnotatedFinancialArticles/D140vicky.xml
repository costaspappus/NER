<DOC>
<ENAMEX TYPE='ORGANIZATION'>FOLLI - FOLLIE</ENAMEX> 


Πωλήσεις 5,5 δισ. το '97

ΣΤΟ ΠΛΑΙΣΙΟ των προβλέψεών της διαμορφώθηκαν τα οικονομικά μεγέθη της <ENAMEX TYPE='ORGANIZATION'>Folli 
Follie ΑΒΕΕ</ENAMEX>, για τη χρονιά που μόλις έκλεισε. Τα τελικά μεγέθη δεν έχουν 
οριστικοποιηθεί ακόμα, οι εκτιμήσεις της διοίκησης όμως αναφέρονται σε πωλήσεις 
άνω των 5,5 δισ. δρχ., σημειώνοντας αύξηση κατά 26% τουλάχιστον έναντι των 4,37 
δισ. δρχ. του προηγούμενου έτους. Αντίστοιχα, τα καθαρά κέρδη θα διαμορφωθούν 
στα 1,4-1,5 δισ. δρχ., έναντι του 1,040 δισ. δρχ. το <TIMEX TYPE='DATE'>1996</TIMEX>. 

Ικανοποιητικές ήταν οι πωλήσεις των χρυσών κοσμημάτων, της νέας σειράς 
προϊόντων που έβγαλε η εταιρία στην αγορά πριν από τα Χριστούγεννα. Η νέα αυτή 
κατηγορία προϊόντων ουσιαστικά άνοιξε μια νέα αγορά για την εταιρία, η οποία είναι 
σημαντική και θα συμβάλει περαιτέρω στην ανάπτυξή της το τρέχον έτος. Σύμφωνα 
με τις εκτιμήσεις της διοίκησης, η νέα σειρά κοσμημάτων θα αυξήσει τις πωλήσεις 
της εταιρίας τουλάχιστον κατά 15% εφέτος. 

Πολύ καλή κίνηση σημείωσε την εορταστική περίοδο το νέο κατάστημα της οδού 
<ENAMEX TYPE='LOCATION'>Πατησίων</ENAMEX>, το μεγαλύτερο κατάστημα της αλυσίδας, όπου διατίθενται όλες οι 
συλλογές προϊόντων της εταιρίας. Πρόκειται για ένα "πολυκατάστημα" - πρότυπο, το 
οποίο προβάλλει την εικόνα της <ENAMEX TYPE='ORGANIZATION'>Folli Follie</ENAMEX> ως εταιρία μόδας και σκοπός είναι η 
δημιουργία και άλλων ανάλογων καταστημάτων, σε κεντρικές περιοχές. Παράλληλα, 
σκοπός της εταιρίας είναι η περαιτέρω ανάπτυξη του δικτύου των καταστημάτων των 
αξεσουάρ και δερματίνων ειδών. Σημειώνεται ότι τα προϊόντα αυτά καλύπτουν ένα 
ποσοστό 15% περίπου του συνολικού τζίρου της εταιρίας. Οσον αφορά τα άλλα 
προϊόντα, σημαντική ανάπτυξη εμφανίζουν οι πωλήσεις των ρολογιών, που έχουν 
φτάσει να καλύπτουν το 35% περίπου των συνολικών πωλήσεων.</DOC>

