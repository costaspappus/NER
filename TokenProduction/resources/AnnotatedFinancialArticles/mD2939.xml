<DOC>
Και νέα άνοδος 


ΑΝΟΔΟ έως και 3,69% παρουσίασε χθες κατά τη διάρκεια των συναλλαγών ο 
Γενικός Δείκτης Τιμών. Συγκεκριμένα, ο κυριότερος χρηματιστηριακός δείκτης 
τερμάτισε τη συνεδρίαση στις 1.509,31 μονάδες, καταγράφοντας κέρδη 3,09% ή 
45,19% μονάδων. Και τούτο, ενώ επιμέρους δείκτες, όπως ο τραπεζικός και ο 
κατασκευαστικός έκαναν άλμα 5,12% και 4,75% αντίστοιχα. Συνολικά, εκ των 243 
μετοχών που κινήθηκαν, οι 147 έκλεισαν με κέρδη και οι 76 με απώλειες, ενώ 20 δεν 
παρουσίασαν μεταβολή τιμής. Η αξία συναλλαγών ανήλθε σε 29,24 δισ. δρχ. επί 7,93 
εκατ. τεμαχίων μετοχών που άλλαξαν χέρια. 

Ειδικότερα, έγκυροι παρατηρητές της <ENAMEX TYPE='ORGANIZATION'>Σοφοκλέους</ENAMEX> απέδιδαν χθες τη σημαντική 
άνοδο τιμών στη συνεχιζόμενη βελτίωση των κυριοτέρων μακροοικονομικών 
δεικτών αλλά και στην πεποίθηση της χρηματιστηριακής κοινότητος ότι η "κρίση των 
επιτοκίων" έχει παρέλθει. 

Οπως επισημαίνουν οι ίδιες πηγές, η διαφαινόμενη αποκλιμάκωση των επιτοκίων και 
του πληθωρισμού, σε συνδυασμό με το θετικό κλίμα που επικρατεί στις ξένες 
χρηματιστηριακές αγορές, αλλά και την πεποίθηση ότι η κυβέρνηση θα συνεχίσει να 
προωθεί διαρθρωτικές αλλαγές στον δημόσιο τομέα, υποβοήθησαν στη δημιουργία 
θετικού κλίματος στο επενδυτικό κοινό. Παράλληλα, σαφές ήταν χθες και το 
ενδιαφέρον αλλοδαπών θεσμικών επενδυτών, οι οποίοι προχώρησαν σε επιλεκτικές 
τοποθετήσεις. 

Την άνοδο "οδήγησαν" οι μετοχές κυρίως του τραπεζικού τομέα, ενώ σημαντικά 
ήσαν τα κέρδη και για τις κατασκευαστικές και τις ασφαλιστικές εταιρίες. Πάντως, οι 
ίδιες πηγές εξέφραζαν επιφυλακτικότητα σχετικά με το τελευταίο κύμα ανόδου των 
τιμών στο <ENAMEX TYPE='ORGANIZATION'>ΧΑΑ</ENAMEX>, επισημαίνοντας ότι η άνοδος αφορούσε κυρίως μετοχές τραπεζών 
και ασφαλιστικών εταιριών, οι οποίες αποτελούν σημαντικό τμήμα των υπό κρατικό 
έλεγχο χαρτοφυλακίων. Συνδύαζαν μάλιστα το γεγονός αυτό με την επικείμενη 
αύξηση του μετοχικού κεφαλαίου των Καταστημάτων Αφορολογήτων Ειδών (ΚΑΕ) 
και την εισαγωγή του στο <ENAMEX TYPE='ORGANIZATION'>ΧΑΑ</ENAMEX>.
</DOC>
