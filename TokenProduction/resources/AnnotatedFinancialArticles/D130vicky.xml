<DOC>Στο <ENAMEX TYPE='ORGANIZATION'>Χρηματιστήριο του Λονδίνου</ENAMEX> η μετοχή της <ENAMEX TYPE='ORGANIZATION'>Τράπεζας Κύπρου</ENAMEX>


ΣΤΟΝ ΟΙΚΟ <ENAMEX TYPE='ORGANIZATION'>Salomon Smith Barney</ENAMEX>, σε συνεργασία με τον κυπριακό οργανισμό 
επενδύσεων και αξιών <ENAMEX TYPE='ORGANIZATION'>CISCO</ENAMEX>, αποφάσισε να αναθέσει η <ENAMEX TYPE='ORGANIZATION'>Τράπεζα Κύπρου</ENAMEX> την 
εισαγωγή των μετοχών του Συγκροτήματος της Τράπεζας στο <ENAMEX TYPE='ORGANIZATION'>Χρηματιστήριο του 
Λονδίνου</ENAMEX> με τη μορφή των Διεθνών Πιστοποιητικών (Global Depositary Receipts) 
και ακολούθως να γίνουν διαβήματα για την εισαγωγή τους στο <ENAMEX TYPE='ORGANIZATION'>Χρηματιστήριο 
Αξιών Αθηνών</ENAMEX>. 

Τα Διεθνή Πιστοποιητικά (GDRs) διευκολύνουν την επένδυση διεθνών θεσμικών 
επενδυτών σε τίτλους εισηγμένους σε χρηματιστήρια κυρίως αναπτυσσόμενων 
χωρών που συνήθως υπόκεινται σε περιορισμούς. Οι μετοχές που αποκτούν οι 
επενδυτές αυτοί τοποθετούνται σε μια καθορισμένη "τράπεζα θεματοφύλακα" 
(depositary bank), η οποία στη συνέχεια εκδίδει σχετικά Διεθνή Πιστοποιητικά στους 
δικαιούχους έναντι των μετοχών τους. Τα Διεθνή Πιστοποιητικά είναι εισηγμένα και 
διαπραγματεύσιμα σε μεγάλα διεθνή χρηματιστήρια. 

Με βάση σχετική έγκριση της <ENAMEX TYPE='ORGANIZATION'>Κεντρικής Τράπεζας της Κύπρου</ENAMEX>, ποσοστό μέχρι 15% 
επί του εκδοθέντος κεφαλαίου της <ENAMEX TYPE='ORGANIZATION'>Τράπεζας Κύπρου</ENAMEX> (Επενδύσεις), πέραν των 
υφιστάμενων ορίων για επενδύσεις σε μετοχές και μετατρέψιμα χρεόγραφα του 
Συγκροτήματος, θα μπορεί να αποκτηθεί υπό μορφή GDRs από επενδυτές μη 
μόνιμους κατοίκους Κύπρου (Ελληνες ή ξένους). Για την προώθηση των GDRs θα 
γίνουν ειδικές παρουσιάσεις (roadshows) σε διεθνείς επενδυτές στο εξωτερικό. 

Τα GDRs δεν θα προέλθουν από έκδοση νέου μετοχικού κεφαλαίου: τα πρώτα GDRs 
θα δημιουργηθούν από αγορές μετοχών του Συγκροτήματος μέσω του 
<ENAMEX TYPE='ORGANIZATION'>Χρηματιστηρίου Αξιών Κύπρου</ENAMEX>, ενώ μελλοντικές αγοραπωλησίες θα γίνονται είτε 
μεταξύ κατόχων GDRs είτε μεταξύ κατόχων GDRs και κατόχων μετοχικών τίτλων, 
ανάλογα με την προσφορά και τη ζήτηση. 

Με την εισαγωγή των GDRs της <ENAMEX TYPE='ORGANIZATION'>Τράπεζας Κύπρου</ENAMEX> στο <ENAMEX TYPE='ORGANIZATION'>Χρηματιστήριο του 
Λονδίνου</ENAMEX> σταδιακά θα διευρυνθεί και διεθνοποιηθεί περαιτέρω η μετοχική βάση του 
συγκροτήματος. Σε δεύτερο στάδιο, θα προωθηθεί η παράλληλη εισαγωγή των GDRs 
και στο <ENAMEX TYPE='ORGANIZATION'>Χρηματιστήριο Αξιών Αθηνών</ENAMEX>.</DOC>

