<DOC><ENAMEX TYPE='ORGANIZATION'>ΕΘΝΙΚΗ</ENAMEX> 


Κατά 80,3 δισ. η αύξηση του μετοχικού κεφαλαίου

ΣΤΟ ΠΟΣΟΝ των 80,3 δισ. δρχ. θα ανέλθει τελικώς η αύξηση του μετοχικού 
κεφαλαίου της <ENAMEX TYPE='ORGANIZATION'>Εθνικής Τράπεζας</ENAMEX>, η οποία θα πραγματοποιηθεί με δικαίωμα 
προτίμησης των παλαιών μετόχων. Τούτο προκύπτει από την τελική σύσκεψη της 
διοίκησης της Τράπεζας επί του θέματος, ενόψει της γενικής συνέλευσης των 
μετόχων της Τράπεζας, τη Δευτέρα 6 τρέχοντος. 

Σύμφωνα με ασφαλείς πηγές, η αναλογία νέων προς παλαιές μετοχές θα είναι 2 προς 
10, ενώ η τιμή διάθεσης θα είναι με έκπτωση περίπου 33% έναντι της τρέχουσας 
χρηματιστηριακής τιμής, κατά πάσα πιθανότητα στις 23.000 δρχ., ενώ χθες αυτή 
έκλεισε στις 34.800 δρχ. Οι διαδικασίες της αύξησης αναμένεται να ξεκινήσουν την 
προσεχή Παρασκευή ή την επόμενη Δευτέρα, με πιθανή λήξη την <TIMEX TYPE='DATE'>14η Νοεμβρίου</TIMEX>. 

Σε ό,τι αφορά τη διαδικασία του "book building" (διαδικασία δημοπράτησης μέσω 
εγγράφων προσφορών από θεσμικούς επενδυτές), το στάδιο του premarketing, κατά 
το οποίο η μετοχή της Τράπεζας θα παρουσιαστεί λεπτομερώς στους θεσμικούς, θα 
ξεκινήσει την 15η και θα ολοκληρωθεί την <TIMEX TYPE='DATE'>30ή Οκτωβρίου</TIMEX>. Στη συνέχεια, για ένα 
δεκαπενθήμερο, έως δηλαδή τις <TIMEX TYPE='DATE'>15 Νοεμβρίου</TIMEX>, θα γίνει το bookbuilding, μέσω του 
οποίου οι παράγοντες της <ENAMEX TYPE='ORGANIZATION'>ΕΤΕ</ENAMEX> προσδοκούν τη διαμόρφωση τιμής "ελάχιστα 
κατώτερης" από τη χρηματιστηριακή. Η διάθεση των μετοχών στους θεσμικούς 
τοποθετείται περί την <TIMEX TYPE='DATE'>17η Νοεμβρίου</TIMEX>. Τα προσδοκώμενα έσοδα από το bookbuilding 
ανέρχονται σε 150 εκατ. δολ. ΗΠΑ (περίπου 42 δισ. δρχ.).</DOC> 


