<DOC><ENAMEX TYPE='PERSON'>Κ. ΓΕΩΡΓΟΥΤΣΑΚΟΣ</ENAMEX> (Πρ. Εμπορικής) 


Αξιοποίηση δικτύων - άνοιγμα στα Βαλκάνια

ΟΙ ελληνικές τράπεζες μπορούν να αντιμετωπίσουν αποτελεσματικά τις 
ανταγωνιστικές προκλήσεις μέσα στον φυσικό τους χώρο, επισημαίνει ο πρόεδρος 
της Εμπορικής Τράπεζας <ENAMEX TYPE='PERSON'>Κων. Γεωργουτσάκος</ENAMEX>, στο πλαίσιο της έρευνας της 
"<ENAMEX TYPE='ORGANIZATION'>Εξπρές</ENAMEX>" σχετικά με τις επιπτώσεις της <ENAMEX TYPE='ORGANIZATION'>ΟΝΕ</ENAMEX> και του ευρώ στην οικονομία μας και 
ειδικότερα στο πιστωτικό μας σύστημα. 

Ο πρόεδρος της Εμπορικής επισημαίνει ταυτόχρονα την αναγκαιότητα συνέχισης με 
αμείωτο ρυθμό των εκσυγχρονιστικών προσπαθειών που έχουν αναληφθεί ενόψει 
μιας αγοράς που γίνεται ολοένα πιο ανταγωνιστική αλλά και περισσότερο 
απαιτητική. Τα ισχυρά δίκτυα καταστημάτων που διαθέτουν αρκετές ελληνικές 
τράπεζες είναι, κατά τον κ. <ENAMEX TYPE='PERSON'>Γεωργουτσάκο</ENAMEX>, σε συνδυασμό και με την πλήρη γνώση 
των αγορών αλλά και την πλήρη γνώση της "ποιότητας" των δανειζομένων, μια 
μοναδική προϋπόθεση για την επικράτηση των ελληνικών τραπεζών. Φυσικά η 
προϋπόθεση αυτή δεν είναι η μόνη ούτε και θα πρέπει να οδηγήσει σε εφησυχασμό. 

Σύμφωνα με τον κ. <ENAMEX TYPE='PERSON'>Γεωργουτσάκο</ENAMEX>, αποτελεί κρίσιμο και καθοριστικό ζήτημα η 
επέκταση των ελληνικών τραπεζών στα <ENAMEX TYPE='LOCATION'>Βαλκάνια</ENAMEX>, χώρο που "ασφαλώς θα 
παρουσιάζει για κάποιο χρονικό διάστημα ιδιαίτερες δυσχέρειες. Μακροχρόνια όμως 
υφίσταται πεδίο ανάπτυξης...".</DOC>

