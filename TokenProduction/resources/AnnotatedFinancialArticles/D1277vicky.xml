<DOC>ΠΩΛΗΣΗ <ENAMEX TYPE='ORGANIZATION'>ΜΑΚΕΔΟΝΙΑΣ - ΘΡΑΚΗΣ</ENAMEX> 


Δύο όχι, ένα ναι...

ΔΥΟ ΟΡΟΥΣ θέτει η <ENAMEX TYPE='ORGANIZATION'>Εθνική Τράπεζα</ENAMEX> για την πώληση του πακέτου των μετοχών 
που, αμέσως ή εμμέσως, κατέχει στην <ENAMEX TYPE='ORGANIZATION'>Τράπεζα Μακεδονίας - Θράκης</ENAMEX> (περίπου 7% η 
ίδια και 13% η <ENAMEX TYPE='ORGANIZATION'>ΕΤΕΒΑ</ENAMEX>), ενώ στο πακέτο θα συμπεριληφθεί και ποσοστό περίπου 
15% επί των μετοχών που ανήκει στο <ENAMEX TYPE='ORGANIZATION'>Ταχυδρομικό Ταμιευτήριο</ENAMEX>. 
* Ο πρώτος όρος αφορά στη δέσμευση του αγοραστού να μην προβεί σε απολύσεις 
προσωπικού. 
* Ο δεύτερος όρος αφορά στη δέσμευση του αγοραστού να μην προχωρήσει σε 
συγχώνευση της Τράπεζας με άλλη τράπεζα, τουλάχιστον για τα προσεχή πέντε 
χρόνια. 

Σύμφωνα με ασφαλείς πληροφορίες, ο Ισολογισμός της <ENAMEX TYPE='ORGANIZATION'>Τράπεζας Μακεδονίας - 
Θράκης</ENAMEX> θα δημοσιευθεί εντός του μηνός, οπότε θα γίνει σχεδόν αμέσως και η 
πρόσκληση των ενδιαφερομένων να καταθέσουν προσφορές για την απόκτηση, 
συνολικά, του ποσοστού περίπου 35% των μετοχών της <ENAMEX TYPE='ORGANIZATION'>Τραπέζης Μακεδονίας - 
Θράκης</ENAMEX>. Η υποβολή των δεσμευτικών προσφορών θα γίνει σε σύντομο, μετά την 
πρόσκληση, διάστημα, χωρίς να δοθεί δυνατότητα στους υποψήφιους αγοραστές να 
προχωρήσουν σε εξέταση του χαρτοφυλακίου της Τράπεζας. Και αυτό γιατί αφενός 
μεν προσφέρεται προς πώληση μειοψηφικό πακέτο μετοχών, αφετέρου δε "η εικόνα 
της θέσεως της Τραπέζης θα προκύπτει από τον Ισολογισμό της, που θα έχει ελεγχθεί 
σύμφωνα με τις παραδεκτές οικονομικές αρχές". 

Τραπεζικοί κύκλοι, υπόψη των οποίων τέθηκαν χθες οι πληροφορίες αυτές, 
επισήμαναν ότι υπό τις σημερινές συνθήκες της αγοράς, αλλά και με τους όρους που 
τίθενται, αν μη τι άλλο περιορίζεται το εύρος των ενδιαφερομένων που προέρχονται 
από τον πιστωτικό χώρο τουλάχιστον. 

Πάντως, ο γενικότερος προβληματισμός για το θέμα διέρχεται και από την 
προαναγγελθείσα, για τον <TIMEX TYPE='DATE'>Mάρτιο</TIMEX>, επανεξέταση (για τρίτη φορά) της προσπάθειας 
για την πώληση της <ENAMEX TYPE='ORGANIZATION'>Τράπεζας Κρήτης</ENAMEX>. Προβληματισμός ως προς το κατά πόσον 
πρέπει να προηγηθεί η <ENAMEX TYPE='ORGANIZATION'>Τράπεζα Κρήτης</ENAMEX> της <ENAMEX TYPE='ORGANIZATION'>Τράπεζας Μακεδονίας</ENAMEX> ή το αντίθετο - 
που είναι και το επικρατέστερο σενάριο. Η <ENAMEX TYPE='ORGANIZATION'>Τράπεζα Μακεδονίας - Θράκης</ENAMEX> έχει 
σήμερα 77 καταστήματα, απασχολεί 1.650 άτομα, με σύνολο Ενεργητικού περίπου 
500 δισ. δρχ. και Ιδια Κεφάλαια περίπου 25 δισ. δρχ. Τα καθαρά προ φόρων κέρδη 
για τη χρήση 1995 ήταν 3,6 δισ. δρχ. και μηδενικά για τη χρήση 1996.</DOC>

