<DOC>ΕΠΕΙΤΑ ΑΠΟ ΤΙΣ ΕΝΤΟΛΕΣ ΤΟΥ ΠΡΩΘΥΠΟΥΡΓΟΥ 


"Τρέχει" στους δρόμους η αυτοχρηματοδότηση 

Ρεπορτάζ: <ENAMEX TYPE='PERSON'>Γ. Διαμαντόπουλος</ENAMEX> Η ΚΥΒΕΡΝΗΣΗ σχεδιάζει ευρεία εφαρμογή του 
θεσμού της αυτοχρηματοδότησης για την κατασκευή των οδικών αξόνων, όπου 
ιδιώτες θα επενδύσουν για την ολοκλήρωση της κατασκευής βασικών ελληνικών 
αξόνων, αναλαμβάνοντας συγχρόνως και την εκμετάλλευσή τους για ορισμένο 
χρονικό διάστημα. 

Για την υλοποίηση του σχεδίου αυτού, το <ENAMEX TYPE='ORGANIZATION'>υπουργείο Εθνικής Οικονομίας</ENAMEX> προχώρησε 
σε πρόσκληση υποβολής εκδήλωσης ενδιαφέροντος για την πρόσληψη διεθνούς 
κύρους χρηματοοικονομικού συμβούλου, ο οποίος θα υποστηρίζει την κυβέρνηση 
στις διαδικασίες σχεδιασμού, δημοπράτησης και επιλογής των πλέον κατάλληλων 
ιδιωτών επενδυτών που θα συμμετάσχουν στο κυβερνητικό σχέδιο παραχώρησης 
αυτοκινητοδρόμων. 

Οι εκδηλώσεις ενδιαφέροντος για την πρόσληψη χρηματοοικονομικού συμβούλου 
θα πρέπει να υποβληθούν στο <ENAMEX TYPE='ORGANIZATION'>υπουργείο Εθνικής Οικονομίας</ENAMEX> το αργότερο μέχρι τις 
<TIMEX TYPE='DATE'>17 Μαρτίου</TIMEX>. Το <ENAMEX TYPE='ORGANIZATION'>υπουργείο Εθνικής Οικονομίας</ENAMEX> προχώρησε στην πρόσκληση 
εκδήλωσης ενδιαφέροντος έπειτα από πρόταση της Μικτής Επιτροπής Καθοδήγησης 
(ΜΕΚ) για τα δημόσια έργα. 

Οικονομικοί κύκλοι διαβλέπουν ισχυρή κυβερνητική βούληση για προσέλκυση 
ιδιωτικών κεφαλαίων στην υλοποίηση των έργων υποδομής. Η βούληση αυτή 
εκφράζεται τόσο με την πρόσληψη διεθνούς χρηματοοικονομικού συμβούλου για 
τους οδικούς άξονες, όσο και με τις συζητήσεις του <ENAMEX TYPE='ORGANIZATION'>ΥΠΕΘΟ</ENAMEX> με τις 4 τράπεζες 
(<ENAMEX TYPE='ORGANIZATION'>Εθνική</ENAMEX>, <ENAMEX TYPE='ORGANIZATION'>Mitsubishi</ENAMEX>, <ENAMEX TYPE='ORGANIZATION'>NBG</ENAMEX> και <ENAMEX TYPE='ORGANIZATION'>Charter-House</ENAMEX>) για την εφαρμογή της 
αυτοχρηματοδότησης στα έργα υποδομής. Σημειώνεται ότι το <ENAMEX TYPE='ORGANIZATION'>ΥΠΕΘΟ</ENAMEX> αναμένει τις 
συγκεκριμένες προτάσεις των τραπεζών για τα έργα, στα οποία θα είναι δυνατόν να 
συμμετάσχουν ιδιώτες. 

Οι ίδιοι κύκλοι υπογράμμιζαν ότι οι αυτοκινητόδρομοι αποτελούν κατ' εξοχήν έργα 
στα οποία μπορεί να εφαρμοσθεί η αυτοχρηματοδότηση, αφού η ύπαρξη των διοδίων 
διευκολύνει την εκμετάλλευση των έργων και την απόσβεση των κεφαλαίων που θα 
δαπανηθούν για την κατασκευή τους. Το <ENAMEX TYPE='ORGANIZATION'>υπουργείο Εθνικής Οικονομίας</ENAMEX>, έπειτα από 
ρητή εντολή του πρωθυπουργού <ENAMEX TYPE='PERSON'>Κ. Σημίτη</ENAMEX>, θα κινήσει με ταχείς ρυθμούς τις 
διαδικασίες για τη συμμετοχή ιδιωτικών κεφαλαίων σε δημόσια έργα. Είναι 
χαρακτηριστικό ότι το θέμα αυτό υπήρξε το επίκεντρο των επαφών που είχε 
πρόσφατα ο υπουργός Εθνικής Οικονομίας και Οικονομικών <ENAMEX TYPE='PERSON'>Γ. Παπαντωνίου</ENAMEX> στο 
<ENAMEX TYPE='LOCATION'>Λονδίνο</ENAMEX>.</DOC>

