<DOC><ENAMEX TYPE='ORGANIZATION'>FLEXOPACK</ENAMEX> 


Ανοδικές πωλήσεις και κέρδη στο 9μηνο

ΘΕΤΙΚΑ εξελίσσεται η κερδοφορία χρήσεως '97 της <ENAMEX TYPE='ORGANIZATION'>Flexopack ΑΕ</ENAMEX>. Συγκεκριμένα, 
τα κέρδη της στις <TIMEX TYPE='DATE'>30 Σεπτεμβρίου 1997</TIMEX> ανέρχονται σε 386 εκατ., έναντι 368 εκατ. 
της αντίστοιχης περιόδου χρήσεως 1996. Κατά το ίδιο χρονικό διάστημα, ο κύκλος 
εργασιών διαμορφώνεται σε 2.545 εκατ., έναντι 2.242 εκατ. του ιδίου διαστήματος 
πέρυσι. Οι προβλέψεις της διοίκησης της <ENAMEX TYPE='ORGANIZATION'>Flexopack</ENAMEX> για το <TIMEX TYPE='DATE'>1998</TIMEX> είναι για περαιτέρω 
ανάπτυξη της κερδοφορίας, καθώς η εταιρία προχωρεί σε επενδύσεις που θα 
βελτιώσουν τα μεγέθη της. 

Ειδικότερα, στο τέλος <TIMEX TYPE='DATE'>Νοεμβρίου</TIMEX> ολοκληρώνεται η επένδυση ύψους 300 εκατ. για 
τη δημιουργία μονάδας μεταποίησης τεχνητών εντέρων. Παράλληλα, η εταιρία 
προχωρεί σε επένδυση ύψους 400 εκατ. δρχ. για τη δημιουργία νέας γραμμής 
παραγωγής φιλμ συσκευασίας. Η νέα επένδυση κρίθηκε απαραίτητη προκειμένου να 
αυξηθούν οι παραγωγικές δυνατότητες της μονάδας. Η νέα γραμμή παραγωγής θα 
τεθεί σε λειτουργία τον Ιούνιο και θα αυξήσει τον κύκλο εργασιών της <ENAMEX TYPE='ORGANIZATION'>Flexopack</ENAMEX> 
κατά 1,5 δισ. δρχ. 

Εξάλλου, η <ENAMEX TYPE='ORGANIZATION'>Sporos ΑΕ</ENAMEX>, στην οποία συμμετέχει η <ENAMEX TYPE='ORGANIZATION'>Flexopack</ENAMEX> με 36% ενώ το υπόλοιπο 
ποσοστό ελέγχεται από το ιαπωνικό <ENAMEX TYPE='ORGANIZATION'>Gunzi Group</ENAMEX> και την αμερικανική <ENAMEX TYPE='ORGANIZATION'>Vector</ENAMEX>, 
αναμένεται να αρχίσει την εμπορική της δραστηριότητα τον <TIMEX TYPE='DATE'>Μάρτιο 1998</TIMEX>. Στα τέλη 
<TIMEX TYPE='DATE'>Νοεμβρίου</TIMEX> αναμένεται να ολοκληρωθεί η κατασκευή και παραλαβή της πρώτης 
γραμμής παραγωγής της <ENAMEX TYPE='ORGANIZATION'>Sporos</ENAMEX>, ενώ η δοκιμαστική παραγωγή εκτιμάται ότι θα 
αρχίσει τον προσεχή <TIMEX TYPE='DATE'>Ιανουάριο</TIMEX>.</DOC> 


