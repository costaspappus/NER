<DOC>Διαρθρωτικά τα προβλήματα


ΜΟΛΟΝΟΤΙ πολλοί είναι εκείνοι που αποδίδουν τα αίτια της χθεσινής κάμψης 
τιμών στο <ENAMEX TYPE='ORGANIZATION'>ΧΑΑ</ENAMEX> στην επικράτηση
κερδοσκοπικών τάσεων, κυρίαρχη εμφανίζεται η εκτίμηση της χρηματιστηριακής 
κοινότητας, ότι ο
Προϋπολογισμός, που δημοσιοποιήθηκε την προηγούμενη Τετάρτη, όχι μόνον 
πλήττει τις εισηγμένες και μη
επιχειρήσεις, για σειρά λόγων, αλλά δεν απαντά και στα γενεσιουργά αίτια της 
παρούσας κρίσης. 

ΤΑ ΣΗΜΑΝΤΙΚΑ διαρθρωτικά προβλήματα αποδυναμώνουν την 
ανταγωνιστικότητα της χώρας και εμποδίζουν
την ουσιαστική μείωση των ελλειμμάτων, διαιωνίζοντας επομένως, τα παρόντα 
υψηλά επίπεδα δαπανών για μη
παραγωγικούς -επί της ουσίας- λόγους. 

ΩΣ ΕΚ ΤΟΥΤΟΥ, η αγορά θεωρεί ότι η νέα περίοδος υψηλών επιτοκίων θα είναι 
μακρύτερη του αναμενόμενου,
άποψη την οποία φαίνεται να ασπάζονται και διεθνείς -έγκυροι- χρηματοοικονομικοί 
οργανισμοί, που κάνουν
λόγο περί σαφών τάσεων αναστροφής των έως τώρα βελτιούμενων 
μακροοικονομικών δεδομένων. Ως εκ
τούτου αποτρέπουν το διεθνές επενδυτικό κοινό από τη λήψη σημαντικών θέσεων 
στην ελληνική
χρηματιστηριακή αγορά. 

"ΔΕΝ ΑΝΑΜΕΝΟΥΜΕ ομαλοποίηση της κατάστασης, τουλάχιστον 
βραχυπρόθεσμα, καθώς η κυβέρνηση
εμφανίζεται αποφασισμένη σε ό,τι αφορά στη στήριξη της δραχμής, κυρίως μέσω 
υψηλότερων επιτοκίων",
επισημαίνει με έκθεση που εξέδωσε χθες ο <ENAMEX TYPE='ORGANIZATION'>Οίκος Peregrine</ENAMEX>. 

ΑΚΟΜΗ, τονίζει ότι εξαιτίας της διατήρησης των υψηλών επιτοκίων, "η κυβέρνηση 
θα πρέπει να υπολογίσει εκ
νέου το κόστος εξυπηρέτησης του δημόσιου χρέους...". 

ΤΗΝ ώρα λοιπόν που η επιχειρηματική κοινότητα αναζητεί ρευστότητα σε προσιτά 
επίπεδα δίχως επιτυχία, η
κυβέρνηση προστρέχει στην "εύκολη λύση" και υλοποιεί "πλαγίως" την -
προηγουμένως απορριφθείσα από την
ίδια- πρόταση του καθηγητή <ENAMEX TYPE='PERSON'>Σπράου</ENAMEX> περί επιβολής εφάπαξ εισφοράς στις 
επιχειρήσεις, ονομάζοντάς την ως
"φορολόγηση αποθεματικών". 

ΚΑΙ, ταυτόχρονα, προχωρεί στην υιοθέτηση σειράς άλλων μέτρων, που πλήττουν τις 
πλουτοπαραγωγικές τάξεις
της χώρας. 
</DOC>

