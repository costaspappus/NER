<DOC>Αποτύπωση του κλίματος


ΣΗΜΕΙΩΝΟΝΤΑΣ κέρδη που υπερβαίνουν το 60% της αξίας του από την αρχή του 
έτους και έχοντας καλύψει απόσταση 7 ετών, από την τελευταία φορά που είχε 
βρεθεί στο επίπεδο αυτό, ο Γενικός Δείκτης Τιμών του <ENAMEX TYPE='ORGANIZATION'>ΧΑΑ</ENAMEX> καταγράφει επακριβώς 
το κλίμα που κυριαρχεί σήμερα στη χρηματιστηριακή αγορά. 

Η ΕΠΙΚΡΑΤΗΣΗ ανοδικών τάσεων, ασφαλώς μπορεί να αποδοθεί σε 
αντικειμενικούς λόγους, τους οποίους επιμελώς η "<ENAMEX TYPE='ORGANIZATION'>Εξπρές</ENAMEX>" έχει αποτυπώσει κατά το 
τελευταίο χρονικό διάστημα, τόσο μακροοικονομικούς όσο και επιχειρηματικούς. 

Ο ΠΛΗΘΩΡΙΣΜΟΣ, το <TIMEX TYPE='DATE'>1990</TIMEX>, βρισκόταν στο 20,4% και τα επιτόκια χορηγήσεων 
υπερέβαιναν το 35%, ενώ σήμερα διαμορφώνεται σε επίπεδα χαμηλότερα του 6% και 
τα επιτόκια κυμαίνονται περί το 15%, με σαφή οφέλη για όσους επιθυμούν να 
διασχίσουν την οδό του δανεισμού για την ανάπτυξή τους. Παράλληλα, η μέση 
ημερήσια αξία συναλλαγών δεν ξεπερνούσε τα 2,5 δισ. δρχ., ενώ σήμερα κυμαίνεται 
περί τα 25 δισ. δρχ., και τέλος, η κεφαλαιοποίηση της <ENAMEX TYPE='ORGANIZATION'>Σοφοκλέους</ENAMEX> μόλις που 
υπερέβαινε τα 3 τρισ. δρχ., ενώ σήμερα βρίσκεται στα 9,05 τρισ. δρχ. 

ΩΣΤΟΣΟ, στη χρηματιστηριακή αγορά, όπου κυρίαρχο είναι το συναίσθημα της 
προσδοκίας, έχει τονωθεί σημαντικά και η παράμετρος της εμπιστοσύνης προς το 
"σύστημα" ή μάλλον προς την ομαλή συνέχιση των πραγμάτων. 

Η ΚΥΒΕΡΝΗΤΙΚΗ σταθερότητα επί πρωθυπουργίας <ENAMEX TYPE='PERSON'>Σημίτη</ENAMEX>, έναντι της 
αβεβαιότητος των αλλεπάλληλων εκλογικών αναμετρήσεων της περιόδου <TIMEX TYPE='DATE'>'89-'90</TIMEX>, η 
σταθερότητα της οικονομικής πολιτικής, αλλά και η απομάκρυνση της ίδιας της 
αγοράς από τα "παίγνια" του παρελθόντος (βλέπε τις Λαυρεωτικές, τις Cosmos-
Globe, και τις "Δέλτα ΑΧΕ"), διαμορφώνουν ένα ευνοϊκό κλίμα, που αποτυπώνεται 
και στις επενδυτικές προτιμήσεις, στις οποίες κυριαρχούν οι μετοχές εταιριών 
υψηλής κεφαλαιοποιήσεως και των τραπεζών, που καταγράφουν κέρδη άνω του 
120% από την αρχή του έτους.
</DOC>
