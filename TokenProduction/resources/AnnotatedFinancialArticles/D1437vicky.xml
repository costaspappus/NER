<DOC>
<ENAMEX TYPE='PERSON'>ΣΠ. ΚΟΥΝΙΑΚΗΣ</ENAMEX> (πρ. <ENAMEX TYPE='ORGANIZATION'>Μακεδονίας - Θράκης</ENAMEX>) 


Ανάγκη συγχωνεύσεων και εξαγορών

ΣΤΗΝ Ελλάδα οι συγχωνεύσεις και οι εξαγορές αποτελούν ίσως τον πιο 
αποτελεσματικό τρόπο για την ενδυνάμωση και τελικώς την επιβίωση των τραπεζών 
στο ανταγωνιστικό περιβάλλον της <ENAMEX TYPE='ORGANIZATION'>ΟΝΕ</ENAMEX>. 

Αυτό τονίζει ο πρόεδρος της Τράπεζας Μακεδονίας - Θράκης <ENAMEX TYPE='PERSON'>Σπ. Κουνιάκης</ENAMEX>, σε 
αποκλειστική συνέντευξή του προς την "<ENAMEX TYPE='ORGANIZATION'>Εξπρές</ENAMEX>", στο πλαίσιο της έρευνας για τις 
τράπεζες και το ευρώ. Ο κ. <ENAMEX TYPE='PERSON'>Κουνιάκης</ENAMEX> υπογραμμίζει ότι η μεγέθυνση δεν πρέπει να 
είναι αυτοσκοπός και προσθέτει ότι το μεγάλο μέγεθος δεν αποτελεί τόσο κρίσιμο 
στοιχείο για την αντιμετώπιση των προκλήσεων, όσο η δομή της τράπεζας και η 
ικανότητά της να προσαρμόζεται στις εξελίξεις. Ο πρόεδρος της Τράπεζας 
Μακεδονίας - Θράκης προβλέπει ότι τα επόμενα χρόνια θα υπάρξει αύξηση του 
αριθμού των καταστημάτων των ελληνικών τραπεζών και θεωρεί ότι η όξυνση του 
ανταγωνισμού θα οδηγήσει στην καθιέρωση ευέλικτων μορφών απασχόλησης αλλά 
και σε διαφοροποιήσεις των μισθολογικών αμοιβών στην προσπάθεια των τραπεζών 
να προσελκύσουν ικανά στελέχη. 

Σύμφωνα με τον κ. <ENAMEX TYPE='PERSON'>Κουνιάκη</ENAMEX> η προοπτική της <ENAMEX TYPE='ORGANIZATION'>ΟΝΕ</ENAMEX> θα έχει ως συνέπεια τη 
συμπίεση του περιθωρίου κέρδους των τραπεζών αλλά και την ανακατανομή των 
μεριδίων της αγοράς σε διάφορα προϊόντα. Τέλος, ο κ. <ENAMEX TYPE='PERSON'>Κουνιάκης</ENAMEX> εκτιμά ότι 
μεσοπρόθεσμα δεν είναι απίθανο οι ξένες τράπεζες να επιχειρήσουν σημαντική 
διείσδυση και στο Retail Banking.</DOC>

