<DOC>ΕΤΟΙΜΑΖΟΝΤΑΙ ΓΙΑ ΝΕΕΣ ΚΙΝΗΤΟΠΟΙΗΣΕΙΣ ΟΙ ΑΓΡΟΤΕΣ 


Σε στάση αναμονής τα τρακτέρ

ΟΙ ΑΓΡΟΤΕΣ "στήνουν το σκηνικό" των νέων κινητοποιήσεών τους και, την ίδια 
στιγμή, δια στόματος κυβερνητικού εκπροσώπου, ο πρωθυπουργός αποκλείει το 
ενδεχόμενο συνάντησης με τους εκπροσώπους τους. Τα πρώτα μπλόκα στήθηκαν 
στην <ENAMEX TYPE='LOCATION'>Πελοπόννησο</ENAMEX> και ο <ENAMEX TYPE='PERSON'>Μιλτιάδης Εβερτ</ENAMEX>, με δήλωσή του, παίρνει το μέρος των 
αγροτών, υποστηρίζοντας ότι υπάρχουν λύσεις που η κυβέρνηση μπορεί να δώσει 
στο πρόβλημα. 

Η Πανθεσσαλική Συντονιστική Επιτροπή των Αγροτών συνεδρίασε επί μακρόν χθες 
το απόγευμα και αποφάσισε, την ερχόμενη Δευτέρα, τα τρακτέρ να παραταχθούν 
κατά μήκος των εθνικών και επαρχιακών οδών, χωρίς όμως να προχωρήσουν σε 
αποκλεισμούς. Βασική τους επιδίωξη θα είναι η εξασφάλιση του ραντεβού με τον 
πρωθυπουργό <ENAMEX TYPE='PERSON'>Κ. Σημίτη</ENAMEX>, με την ελπίδα της ικανοποίησης των αιτημάτων τους. Σε 
αντίθετη περίπτωση, δηλώνουν αποφασισμένοι να ασκήσουν το ύστατο μέσο πίεσης, 
που είναι οι αποκλεισμοί των εθνικών και επαρχιακών οδών. Πάντως, οι αγρότες της 
<ENAMEX TYPE='LOCATION'>Αργολίδας</ENAMEX> κατέλαβαν για λίγες ώρες το οδόστρωμα της εθνικής οδού <ENAMEX TYPE='LOCATION'>Αθηνών</ENAMEX> - 
<ENAMEX TYPE='LOCATION'>Τριπόλεως</ENAMEX>, στο ύψος της σήραγγας του <ENAMEX TYPE='LOCATION'>Αρτεμισίου</ENAMEX>, αλλά και της εθνικής οδού 
<ENAMEX TYPE='LOCATION'>Κορίνθου</ENAMEX> - <ENAMEX TYPE='LOCATION'>Τριπόλεως</ENAMEX>, μεταξύ του <ENAMEX TYPE='LOCATION'>Κιάτου</ENAMEX> και του <ENAMEX TYPE='LOCATION'>Ξυλοκάστρου</ENAMEX>, εξασφαλίζοντας 
συνάντηση με την πολιτική ηγεσία του <ENAMEX TYPE='ORGANIZATION'>υπουργείου Γεωργίας</ENAMEX> την ερχόμενη Δευτέρα. 

Στην <ENAMEX TYPE='LOCATION'>Αρτα</ENAMEX>, τους αποκλεισμούς των οδών απέτρεψε κυριολεκτικά την ύστατη στιγμή 
το άνοιγμα των τριών χυμοποιείων, που ουσιαστικά απορρόφησαν τις πλεονάζουσες 
ποσότητες πορτοκαλιών, δίνοντας ουσιαστική διέξοδο στους παραγωγούς.</DOC>

