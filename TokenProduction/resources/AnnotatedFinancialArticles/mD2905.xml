<DOC>Νέο Ιστορικό Ρεκόρ


ΣΤΟ ανώτερο ιστορικό σημείο διαμόρφωσής του, έκλεισε χθες ο Γενικός Δείκτης 
τιμών του <ENAMEX TYPE='ORGANIZATION'>ΧΑΑ</ENAMEX>. Και τούτο εν μέσω γενικευμένης αισιοδοξίας σχετικά με την 
περαιτέρω πορεία του. Συγκεκριμένα, το παραδοσιακό "βαρόμετρο" της 
<ENAMEX TYPE='ORGANIZATION'>Σοφοκλέους</ENAMEX>, τερμάτισε τη χθεσινή συνεδρίαση στις 1.740,10 μονάδες σημειώνοντας 
άνοδο 23,76 ή 1,38%. Το προηγούμενο ανώτατο ιστορικό του σημείο (κλείσιμο) 
ήταν οι 1.727,70 μονάδες και είχε σημειωθεί στις 23.5.97, ενώ ο Γενικός Δείκτης είχε 
διακυμανθεί περί το μέσον της συνεδριάσεως της 9ης τρέχοντος έως και τις 1.785,66 
μονάδες. 

Ο νεοεισαχθείς δείκτης FTSE/ASE, ο οποίος απαρτίζεται από 20 μετοχές υψηλής 
εμπορευσιμότητος και κεφαλαιοποίησης, έκλεισε στις 1.025,71 μονάδες, 
καταγράφοντας κέρδη 1,14%. Την ουσιαστικότερη άνοδο των κλαδικών δεικτών 
κατέγραψε εκείνος των βιομηχανικών εταιριών ενώ απώλειες παρουσίασε της 
Παράλληλης Αγοράς και των εταιριών συμμετοχών. Η αξία συναλλαγών ανήλθε σε 
22,96 δισ. δρχ. επί 6,55 εκ. τεμαχίων μετοχών που άλλαξαν χέρια. Εκ των 248 
μετοχών που κινήθηκαν, οι 134 έκλεισαν με κέρδη και οι 93 με απώλειες ενώ 21 δεν 
παρουσίασαν μεταβολή τιμής. 

Στο ανώτερο πλαφόν τερμάτισε τη χθεσινή συνεδρίαση η μετοχή της <ENAMEX TYPE='ORGANIZATION'>Καμπάς</ENAMEX>, η 
προνομιούχος της <ENAMEX TYPE='ORGANIZATION'>Πλ. Μακεδονίας</ENAMEX>, η κοινή ονομαστική της <ENAMEX TYPE='ORGANIZATION'>3Ε</ENAMEX>, η <ENAMEX TYPE='ORGANIZATION'>Πληροφορική 
Εργασίας</ENAMEX>, η <ENAMEX TYPE='ORGANIZATION'>Πουλιάδης</ENAMEX>, η προν. <ENAMEX TYPE='ORGANIZATION'>Ιντεάλ</ENAMEX> και η κοινή ανώνυμη <ENAMEX TYPE='ORGANIZATION'>3Ε</ENAMEX> και τούτο κατόπιν 
πληροφοριών περί ενδεχομένου συγχώνευσής της με την "ομόσταυλη" <ENAMEX TYPE='ORGANIZATION'>Molino</ENAMEX>. 
Αντίθετα, τις σημαντικότερες ζημιές κατέγραψε η <ENAMEX TYPE='ORGANIZATION'>Ridenco</ENAMEX>, η <ENAMEX TYPE='ORGANIZATION'>Δημητριάδη</ENAMEX>, η προν. 
<ENAMEX TYPE='ORGANIZATION'>Παπουτσάνης</ENAMEX>, η <ENAMEX TYPE='ORGANIZATION'>Αλυσίδα</ENAMEX>, η <ENAMEX TYPE='ORGANIZATION'>Ράδιο - Αθήνα</ENAMEX> και η προν. <ENAMEX TYPE='ORGANIZATION'>Μπουτάρης</ENAMEX>. Εντονη 
κινητικότητα κατέγραψε η μετοχή του <ENAMEX TYPE='ORGANIZATION'>ΟΤΕ</ENAMEX>, της <ENAMEX TYPE='ORGANIZATION'>Εμπορικής Τραπέζης</ENAMEX>, της <ENAMEX TYPE='ORGANIZATION'>Τραπέζης 
Πίστεως</ENAMEX>, της <ENAMEX TYPE='ORGANIZATION'>3Ε</ENAMEX>, της <ENAMEX TYPE='ORGANIZATION'>Εθνικής Τραπέζης</ENAMEX>, της <ENAMEX TYPE='ORGANIZATION'>Ιονικής Τραπέζης</ENAMEX>, της <ENAMEX TYPE='ORGANIZATION'>Alpha Finance</ENAMEX> 
και της <ENAMEX TYPE='ORGANIZATION'>Μυτιληναίος</ENAMEX>. 
</DOC>


