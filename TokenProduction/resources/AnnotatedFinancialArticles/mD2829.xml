<DOC>Τεχνολογία και τεφτέρι...


ΤΟ ΓΕΓΟΝΟΣ, ότι μόλις το 2% των λογαριασμών που πληρώνουν οι Ελληνες 
καταναλωτές για ρεύμα, νερό, τηλέφωνο, εξυπηρετείται μέσω παγίων εντολών προς 
τράπεζες από λογαριασμούς καταθέσεων (όπως έκανε χθες γνωστό ο υποδιοικητής 
της Τραπέζης της Ελλάδος <ENAMEX TYPE='PERSON'>Παναγιώτης Θωμόπουλος</ENAMEX>) καταδεικνύει, πρώτα απ' όλα, 
το χαμηλό βαθμό αξιοπιστίας του <ENAMEX TYPE='ORGANIZATION'>Δημοσίου</ENAMEX> στην κοινή γνώμη. Διότι, οι Ελληνες 
πολίτες, που και γνώση (μεγάλη ή σχετικά περιορισμένη) έχουν για τις παρεχόμενες 
τραπεζικές υπηρεσίες (από δάνεια σε συνάλλαγμα μέχρι swaps) και το συμφέρον 
τους θέλουν να διαφυλάσσουν, δεν είναι δυνατόν να θέλουν να χάνουν χρόνο σε 
ουρές ταμείων, να πληρώνουν πρόστιμο μετά τη λήξη του λογαριασμού και εν γένει 
να ταλαιπωρούνται. 

ΙΣΩΣ, λοιπόν, ο φόβος των "φουσκωμένων" λογαριασμών να είναι ένα ισχυρό 
αντικίνητρο, παρά το γεγονός, ότι πρώτα ο καταναλωτής πληροφορείται το ποσόν 
της οφειλής του και κατόπιν αυτή πληρώνεται από τον τραπεζικό του λογαριασμό. 
Ωστόσο, αυτή η αιτία από μόνη της δεν φαίνεται επαρκής. 

ΟΙ ΠΡΟΣΦΑΤΕΣ διαδηλώσεις για τη Συνθήκη Σένγκεν κατέδειξαν ότι η πρόοδος 
μέσω της χρήσεως προηγμένης τεχνολογίας και πληροφορικών συστημάτων κάπου 
"σκοντάφτει" στη χώρα μας. Οτι, προς το παρόν, δεν αποκλίνουμε μόνο αριθμητικά 
ως προς τα κριτήρια του Μάαστριχτ, αλλά και ως προς τη νοοτροπία. Και επειδή οι 
νοοτροπίες, τα πρότυπα συμπεριφοράς και οι φόβοι απέναντι στο νέο, το κάθε νέο, 
είναι πρωτίστως ζητήματα που αφορούν την πολιτεία και τους διαμορφωτές της 
κοινής γνώμης, οι ευθύνες πρέπει να αναζητηθούν όχι στον "καχύποπτο" Ελληνα που 
ακόμη, εν έτει <TIMEX TYPE='DATE'>1997</TIMEX>, μαζεύει τα χρήματά του σε κομπόδεμα "κάτω από το στρώμα" ή 
κρατάει τους λογαριασμούς του στο "τεφτέρι", αλλά αλλού...
</DOC>
