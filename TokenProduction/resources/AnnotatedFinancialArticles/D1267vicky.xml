<DOC>Οριακή αύξηση της βιομηχανικής παραγωγής στο 11μηνο


ΣΕ ΟΡΙΑΚΟ επίπεδο κινείται η άνοδος της βιομηχανικής παραγωγής. Σύμφωνα με 
τα στοιχεία της <ENAMEX TYPE='ORGANIZATION'>Εθνικής Στατιστικής Υπηρεσίας</ENAMEX>, στο 11μηνο <TIMEX TYPE='DATE'>Ιανουαρίου - 
Νοεμβρίου 1997</TIMEX> η παραγωγή της βιομηχανίας αυξήθηκε κατά 0,4% σε σύγκριση με 
το αντίστοιχο διάστημα του <TIMEX TYPE='DATE'>1996</TIMEX>. Η βιομηχανική παραγωγή τον <TIMEX TYPE='DATE'>Νοέμβριο του 1997</TIMEX> 
παρέμεινε αμετάβλητη σε σχέση με τον αντίστοιχο μήνα του <TIMEX TYPE='DATE'>1996</TIMEX> (λεπτομέρειες στη 
σελ. 3 της έντυπης έκδοσης). 

Σύμφωνα με τις υπάρχουσες εκτιμήσεις, η εικόνα δεν αναμένεται να μεταβληθεί 
ουσιαστικά τον <TIMEX TYPE='DATE'>Δεκέμβριο του 1997</TIMEX>, επιβεβαιώνοντας τη συνολική οριακή άνοδο. Η 
βιομηχανική παραγωγή εμφάνισε, το <TIMEX TYPE='DATE'>1997</TIMEX>, οριακή άνοδο για δεύτερο συνεχές έτος, 
γεγονός που δημιουργεί σκεπτικισμό, ιδιαίτερα σε σύγκριση με τη συνολική άνοδο 
του Ακαθάριστου Εγχώριου Προϊόντος. Σημειώνεται ότι, για το <TIMEX TYPE='DATE'>1997</TIMEX>, η άνοδος του 
ΑΕΠ ήταν 3,4%, ενώ η συμβολή της βιομηχανικής παραγωγής δεν ήταν ανάλογη. 
Σύμφωνα με οικονομικούς κύκλους, η εξέλιξη αυτή σημαίνει ότι όλο και μεγαλύτερο 
μέρος της αύξησης της κατανάλωσης καλύπτεται από εισαγωγές, στοιχείο που 
καταγράφεται και στην αρνητική πορεία του Ισοζυγίου Τρεχουσών Συναλλαγών.</DOC>

