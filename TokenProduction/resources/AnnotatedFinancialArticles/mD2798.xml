<DOC>Να μην αλλάξει τίποτα;


Η ΑΠΕΡΓΙΑ των εργαζομένων στις Δημόσιες Επιχειρήσεις (Δ.Ε.) επικαλείται ως 
δικαιολογία την αντισυνταγματικότητα της κυβερνητικής απόφασης, να καθορίζονται 
δια νόμου οι κανονισμοί προσωπικού στις προβληματικές Δ.Ε. Η συνταγματική, 
ωστόσο, προσέγγιση της μεταρρύθμισης των εργασιακών σχέσεων παραβλέπει το 
γεγονός, ότι οι νόμοι ορίζονται από τους ανθρώπους αναλόγως των συνθηκών και 
των καταστάσεων που κάθε φορά επικρατούν και ότι αντίστοιχα μεταβάλλονται από 
αυτούς, όταν βρίσκονται σε δυσαρμονία με το περιβάλλον λειτουργίας τους. 

ΣΗΜΕΡΑ, λοιπόν, που το ελληνικό κράτος πρέπει να πασχίσει με νύχια και δόντια 
να περιορίσει τα ελλείμματα και τα χρέη του και να νοικοκυρέψει τα δημόσια 
οικονομικά της χώρας, το συνδικαλιστικό "κράτος εν κράτει" στις Δ.Ε. εμποδίζει 
κάθε ουσιαστική μεταρρύθμιση. Λόγοι υπάρχουν πολλοί. Ιδού ορισμένοι: 

ΠΡΩΤΟΝ, τα υψηλά επίπεδα αμοιβών και παροχών που συμφωνούνται στις Δ.Ε. 
(χωρίς σημαντικές διαφοροποιήσεις) χάρη στη συνδικαλιστική επικυριαρχία, 
αποτελούν πυξίδα για ανάλογες διεκδικήσεις του υπόλοιπου δημόσιου τομέα. Ομως, 
οι πρόσφατες δημοσιονομικές αποκλίσεις (<TIMEX TYPE='DATE'>1997</TIMEX>) και πρόσθετες επιβαρύνσεις -λόγω 
νομισματικής κρίσης- του Προϋπολογισμού, επιβάλλουν την ουσιαστική περιστολή 
των μισθολογικών και λειτουργικών δημοσίων δαπανών. Κάτι που δεν μπορεί να 
γίνει αν δεν "χειρουργηθούν" πρωτίστως οι ελλειμματικές και υπερχρεωμένες Δ.Ε. 

ΔΕΥΤΕΡΟΝ, η ανάγκη περιστολής των πρωτογενών δαπανών οφείλει να συνοδευτεί 
από αυξημένη προσφυγή σε έσοδα από μετοχοποιήσεις/ ιδιωτικοποιήσεις ώστε και 
ξένα κεφάλαια να προσελκυσθούν και το δημόσιο χρέος να περιορισθεί. Ομως, στις 
τρέχουσες συνθήκες της κρίσης, αυτό είναι ανέφικτο εάν προηγουμένως δεν 
εξυγιανθούν οι Δ.Ε., ώστε να γίνουν ανταγωνιστικές και βιώσιμες σε συνθήκες 
πλήρους ανταγωνισμού. 

ΤΡΙΤΟΝ, με δεδομένο ότι στις Δ.Ε. αναλογεί το 20% του συνολικού δημοσίου 
χρέους και ότι το 75% του συνολικού χρέους των Δ.Ε. είναι εξωτερικό, γίνεται 
αντιληπτή η κρισιμότητα της αξιοπιστίας και, άρα, η αναγκαιότητα της 
μεταρρύθμισης των Δ.Ε., για τη συνέχιση του εξωτερικού δανεισμού από αυτές. 
Πολύ περισσότερο, που σήμερα οι δυσκολίες (όροι) του δανεισμού στο εξωτερικό 
αυξάνονται επικίνδυνα.Να μην αλλάξει τίποτα;

Η ΑΠΕΡΓΙΑ των εργαζομένων στις Δημόσιες Επιχειρήσεις (Δ.Ε.) επικαλείται ως 
δικαιολογία την αντισυνταγματικότητα της κυβερνητικής απόφασης, να καθορίζονται 
δια νόμου οι κανονισμοί προσωπικού στις προβληματικές Δ.Ε. Η συνταγματική, 
ωστόσο, προσέγγιση της μεταρρύθμισης των εργασιακών σχέσεων παραβλέπει το 
γεγονός, ότι οι νόμοι ορίζονται από τους ανθρώπους αναλόγως των συνθηκών και 
των καταστάσεων που κάθε φορά επικρατούν και ότι αντίστοιχα μεταβάλλονται από 
αυτούς, όταν βρίσκονται σε δυσαρμονία με το περιβάλλον λειτουργίας τους. 

ΣΗΜΕΡΑ, λοιπόν, που το ελληνικό κράτος πρέπει να πασχίσει με νύχια και δόντια 
να περιορίσει τα ελλείμματα και τα χρέη του και να νοικοκυρέψει τα δημόσια 
οικονομικά της χώρας, το συνδικαλιστικό "κράτος εν κράτει" στις Δ.Ε. εμποδίζει 
κάθε ουσιαστική μεταρρύθμιση. Λόγοι υπάρχουν πολλοί. Ιδού ορισμένοι: 

ΠΡΩΤΟΝ, τα υψηλά επίπεδα αμοιβών και παροχών που συμφωνούνται στις Δ.Ε. 
(χωρίς σημαντικές διαφοροποιήσεις) χάρη στη συνδικαλιστική επικυριαρχία, 
αποτελούν πυξίδα για ανάλογες διεκδικήσεις του υπόλοιπου δημόσιου τομέα. Ομως, 
οι πρόσφατες δημοσιονομικές αποκλίσεις (<TIMEX TYPE='DATE'>1997</TIMEX>) και πρόσθετες επιβαρύνσεις -λόγω 
νομισματικής κρίσης- του Προϋπολογισμού, επιβάλλουν την ουσιαστική περιστολή 
των μισθολογικών και λειτουργικών δημοσίων δαπανών. Κάτι που δεν μπορεί να 
γίνει αν δεν "χειρουργηθούν" πρωτίστως οι ελλειμματικές και υπερχρεωμένες Δ.Ε. 

ΔΕΥΤΕΡΟΝ, η ανάγκη περιστολής των πρωτογενών δαπανών οφείλει να συνοδευτεί 
από αυξημένη προσφυγή σε έσοδα από μετοχοποιήσεις/ ιδιωτικοποιήσεις ώστε και 
ξένα κεφάλαια να προσελκυσθούν και το δημόσιο χρέος να περιορισθεί. Ομως, στις 
τρέχουσες συνθήκες της κρίσης, αυτό είναι ανέφικτο εάν προηγουμένως δεν 
εξυγιανθούν οι Δ.Ε., ώστε να γίνουν ανταγωνιστικές και βιώσιμες σε συνθήκες 
πλήρους ανταγωνισμού. 

ΤΡΙΤΟΝ, με δεδομένο ότι στις Δ.Ε. αναλογεί το 20% του συνολικού δημοσίου 
χρέους και ότι το 75% του συνολικού χρέους των Δ.Ε. είναι εξωτερικό, γίνεται 
αντιληπτή η κρισιμότητα της αξιοπιστίας και, άρα, η αναγκαιότητα της 
μεταρρύθμισης των Δ.Ε., για τη συνέχιση του εξωτερικού δανεισμού από αυτές. 
Πολύ περισσότερο, που σήμερα οι δυσκολίες (όροι) του δανεισμού στο εξωτερικό 
αυξάνονται επικίνδυνα.
</DOC>
