<DOC>Οριστικό όχι για παράταση ρύθμισης φοροεκκρεμοτήτων


ΚΑΤΑΛΗΚΤΙΚΗ είναι η προθεσμία που δόθηκε, ως τις <TIMEX TYPE='DATE'>31 Ιουλίου '97</TIMEX>, για τη 
ρύθμιση των εκκρεμών υποθέσεων, με τις πρόσθετες διευκολύνσεις που 
παρασχέθηκαν για τους υπόχρεους. 

Το <ENAMEX TYPE='ORGANIZATION'>υπουργείο Οικονομικών</ENAMEX> απέκλεισε κατηγορηματικά οποιαδήποτε σκέψη και 
πρόθεση για περαιτέρω παράταση της προθεσμίας, όπως και για την επέκταση του 
μέτρου αυτού στις επόμενες μετά το <TIMEX TYPE='DATE'>1992</TIMEX> χρήσεις, μέτρο το οποίο προβλέπει η 
απόφαση 1099/94. 

Σύμφωνα με εκτιμήσεις του <ENAMEX TYPE='ORGANIZATION'>υπουργείου Οικονομικών</ENAMEX>, τα βεβαιωμένα έσοδα από τη 
ρύθμιση των εκκρεμών υποθέσεων ανέρχονται στα 480 δισ. δρχ. και με τη λήξη της 
προθεσμίας (<TIMEX TYPE='DATE'>31 Ιουλίου</TIMEX>) θα προσεγγίσουν ή και θα υπερβούν τα 500 δισ. δρχ. Από 
το σύνολο των βεβαιωμένων αυτών χρεών εκτιμάται ότι οι εισπράξεις πρέπει να 
φτάνουν τα 400 δισ. δρχ. 

Αξιοσημείωτο είναι ότι από το <TIMEX TYPE='DATE'>β' εξάμηνο του '96</TIMEX> και μετά, με τη ραγδαία μείωση 
των επιτοκίων καταθέσεων, επιταχύνθηκε ο ρυθμός εξυπηρέτησης των χρεών αυτών 
με την έκπτωση 20% και άλλες διευκολύνσεις που παρέχονται στους υπόχρεους. 
Τονίζεται ότι τα υψηλά επιτόκια καταθέσεων λειτουργούσαν ως αντικίνητρο στη 
ρύθμιση των υποθέσεων αυτών και πολύ περισσότερο στην καταβολή των 
βεβαιωμένων χρεών. Ηδη το αντικίνητρο έπαψε να λειτουργεί και οι υπόχρεοι πλέον 
σπεύδουν και κλείνουν τις φορολογικές εκκρεμότητές τους. 

Το <ENAMEX TYPE='ORGANIZATION'>υπουργείο Οικονομικών</ENAMEX> επισημαίνει ότι είναι η τελευταία ευκαιρία, με την 
καταληκτική προθεσμία που δόθηκε ως τις <TIMEX TYPE='DATE'>31 Ιουλίου</TIMEX>, για τους υπόχρεους να 
ρυθμίσουν τις εκκρεμείς υποθέσεις τους με τους συμφέροντες όρους που 
προβλέπονται στην απόφαση 1099/94. 

Επαναλαμβάνεται δε ότι με τη σταδιακή εφαρμογή και επέκταση του συστήματος 
TAXIS, σε συνδυασμό και με το πρόγραμμα ESCORT που θα τεθεί σε λειτουργία 
σύντομα για τους φοροελέγχους, η πολιτεία, όπως ανέφεραν πηγές του υπουργείου 
Οικονομικών, δεν θα είναι πλέον υποχρεωμένη να προσφεύγει σε έκτακτα μέτρα 
ρύθμισης εκκρεμών υποθέσεων σε βάρος του όλου φορολογικού συστήματος.</DOC>

