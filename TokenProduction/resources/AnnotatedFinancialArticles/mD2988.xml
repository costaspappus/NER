<DOC>
ΕΠΙΚΡΑΤΗΣΗ ΠΤΩΤΙΚΩΝ ΤΑΣΕΩΝ ΣΤΟ <ENAMEX TYPE='ORGANIZATION'>ΧΑΑ</ENAMEX>


Στην απογοήτευση που προκάλεσε σε σημαντική μερίδα του επενδυτικού κοινού η 
πρόθεση της <ENAMEX TYPE='ORGANIZATION'>Εθνικής Τραπέζης</ENAMEX> -όπως αυτή περιγράφεται σε δημοσίευμα ημερήσιας 
πολιτικής και οικονομικής εφημερίδας- να πραγματοποιήσει την επικείμενη αύξηση 
του μετοχικού κεφαλαίου της σε τιμή ανά μετοχή σημαντικά χαμηλότερη (κατά 30%) 
από την παρούσα χρηματιστηριακή, απέδιδαν έγκυρες πηγές της <ENAMEX TYPE='ORGANIZATION'>Σοφοκλέους</ENAMEX> τη 
χθεσινή κάθετη πτώση τιμών στο <ENAMEX TYPE='ORGANIZATION'>ΧΑΑ</ENAMEX>. 

Συγκεκριμένα, ο Γενικός Δείκτης Τιμών έκλεισε χθες στις 1.541,99 μονάδες 
καταγράφοντας απώλειες 23,97 μονάδων ή 1,53%. Και τούτο, ενώ η ενδοσυνεδριακή 
του διακύμανση ήταν από τις 1.537,13 έως τις 1.573,05 μονάδες. Η αξία συναλλαγών 
σημείωσε σχετική άνοδο στα 13,03 δισ. δρχ. επί 2,85 εκατ. τεμαχίων μετοχών που 
άλλαξαν χέρια. Συνολικά, εκ των 215 μετοχών που κινήθηκαν οι 144 έκλεισαν με 
απώλειες και οι 44 με κέρδη, ενώ 27 δεν παρουσίασαν μεταβολή τιμής. 

Σύμφωνα με τις ίδιες πηγές, το δημοσίευμα, το οποίο δεν διεψεύσθη χθες από τη 
διοίκηση της <ENAMEX TYPE='ORGANIZATION'>Εθνικής Τραπέζης</ENAMEX>, επιβάρυνε την ήδη φορτισμένη ατμόσφαιρα που έχει 
δημιουργήσει στο <ENAMEX TYPE='ORGANIZATION'>ΧΑΑ</ENAMEX> η συνεχιζόμενη φιλολογία περί σημαντικής απόκλισης των 
στόχων του προϋπολογισμού, σε ό,τι αφορά στη συγκράτηση των δαπανών και την 
αύξηση των εσόδων, αλλά και η διαφαινόμενη δυστοκία σε ό,τι αφορά στην 
αναχαίτιση των πληθωριστικών πιέσεων. 

Στο τέλος της χθεσινής συνεδρίασης η μετοχή της <ENAMEX TYPE='ORGANIZATION'>Εθνικής Τραπέζης</ENAMEX> σημείωνε 
απώλειες 1.500 δρχ. ή 4,19% κλείνοντας στις 34.300 δρχ. Σύμφωνα με το ίδιο 
δημοσίευμα η διοίκηση της Τραπέζης προσανατολίζεται στη διάθεση των νέων 
μετοχών σε τιμή, κατά 30%, χαμηλότερη της τρέχουσας. Τέλος, σημειώνεται ότι η 
"παρθενική" συνεδρίαση της <ENAMEX TYPE='ORGANIZATION'>Sysware</ENAMEX> συνοδεύθηκε από κέρδη ύψους 1.881 δρχ. ή 
99%, καθώς η μετοχή της εταιρίας έκλεισε στις 3.781 δρχ.
</DOC>
