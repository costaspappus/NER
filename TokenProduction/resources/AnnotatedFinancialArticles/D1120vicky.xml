<DOC>ΣΤΟ <ENAMEX TYPE='ORGANIZATION'>ΥΠ. ΑΝΑΠΤΥΞΗΣ</ENAMEX> 


Αισιοδοξία για την πορεία εκποίησης εταιριών του <ENAMEX TYPE='ORGANIZATION'>ΟΑΕ</ENAMEX>

Ρεπορτάζ: <ENAMEX TYPE='PERSON'>Γ. Κράλογλου</ENAMEX> 

ΑΙΣΙΟΔΟΞΟΙ, ότι θα ξεπεραστούν όλα τα προβλήματα που παρουσιάζονται στην 
εφαρμογή του διετούς χρονοδιαγράμματος εκποίησης των προβληματικών 
επιχειρήσεων του <ENAMEX TYPE='ORGANIZATION'>ΟΑΕ</ENAMEX>, εμφανίζονται οι αρμόδιοι του <ENAMEX TYPE='ORGANIZATION'>υπουργείου Ανάπτυξης</ENAMEX>, οι 
οποίοι θεωρούν ότι πρέπει να επιταχυνθούν και οι διαδικασίες για τη διάλυση του 
ίδιου του Οργανισμού στο τέλος του <TIMEX TYPE='DATE'>1998</TIMEX>. 

Η αισιοδοξία των αρμοδίων διατηρείται, παρά το γεγονός ότι η συνεργασία με τους 
πιστωτές των προβληματικών της κατηγορίας αυτής (κυρίως με τις τράπεζες) δεν 
είναι η καλύτερη δυνατή, καθώς οι αντιλήψεις των πιστωτριών τραπεζών δεν 
συμπίπτουν με αυτές του υπουργείου, που θέλει τη διατήρηση των επιχειρήσεων και 
μετά την αλλαγή του ιδιοκτησιακού καθεστώτος και όχι την πάση θυσία εκποίηση ή 
την εκκαθάρισή τους. Ανεξάρτητα, πάντως, από τα συγκεκριμένα εμπόδια και 
προβλήματα, οι εκτιμήσεις, τόσο των συμβούλων, όσο και της πολιτικής ηγεσίας του 
<ENAMEX TYPE='ORGANIZATION'>υπουργείου Ανάπτυξης</ENAMEX>, είναι ότι θα επιτευχθούν οι στόχοι και θα αντιμετωπισθεί η 
κατάσταση χωρίς περαιτέρω επιπτώσεις. 

Για το λόγο αυτόν, η προσοχή τους στρέφεται από τώρα και στην υπόθεση της 
διάλυσης του <ENAMEX TYPE='ORGANIZATION'>ΟΑΕ</ENAMEX>. Μέσα στις επόμενες ημέρες, λοιπόν, το υπουργείο σε 
συνεργασία με την <ENAMEX TYPE='ORGANIZATION'>ΕΤΕΒΑ</ENAMEX> θα προσδιορίσει τον τελικό αριθμό των υποψηφίων 
συμβούλων για την κατάρτιση του προγράμματος, που θα περιλαμβάνει το κλείσιμο 
του <ENAMEX TYPE='ORGANIZATION'>ΟΑΕ</ENAMEX> και τη μεταβίβαση των περιουσιακών του στοιχείων. Στην πρόσκληση της 
<ENAMEX TYPE='ORGANIZATION'>ΕΤΕΒΑ</ENAMEX> ανταποκρίθηκαν 10 γραφεία συμβούλων, εκ των οποίων θα επιλεγεί ένας 
μικρός αριθμός, για να ακολουθήσει η δεύτερη φάση συζητήσεων και να αναδειχθεί 
ο ανάδοχος του έργου.</DOC> 


