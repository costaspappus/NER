<DOC>Αυξημένη φορολόγηση για τους ελεύθερους επαγγελματίες


ΟΛΟΙ οι ελεύθεροι επαγγελματίες -γιατροί, δικηγόροι, συμβολαιογράφοι κ.λπ.- θα 
πληρώσουν αυξημένο φόρο για τα εισοδήματα που απέκτησαν το <TIMEX TYPE='DATE'>1997</TIMEX>. Με απόφαση 
που υπογράφει ο υφυπουργός Οικονομικών <ENAMEX TYPE='PERSON'>Γ. Δρυς</ENAMEX>, η οποία δόθηκε χθες στη 
δημοσιότητα, αυξάνεται κατά 9% η επαγγελματική αμοιβή που χρησιμοποιείται ως 
κριτήριο για τον προσδιορισμό του ελάχιστου εισοδήματος που δηλώνουν στην 
εφορία οι γιατροί, οδοντίατροι, ψυχολόγοι, δικηγόροι, οικονομολόγοι, σύμβουλοι 
επιχειρήσεων, λογιστές ή φοροτεχνικοί, αναλυτές, προγραμματιστές, καθώς και οι 
καλλιτέχνες και τραγουδιστές των κέντρων διασκέδασης.

Με την ίδια απόφαση, αυξάνεται κατά 8,2% το ελάχιστο ποσό καθαρού εισοδήματος 
που πρέπει να δηλώσουν στην εφορία οι ιδιοκτήτες ταξί και φορτηγών αυτοκινήτων. 
Για τους καλλιτέχνες και τραγουδιστές, η επαγγελματική αμοιβή αυξάνεται από 
2.900.000 δρχ. σε 3.200.000 δρχ., για τους γιατρούς επίσης από 2.900.000 δρχ. σε 
3.200.000 δρχ. και για όλους τους άλλους ελεύθερους επαγγελματίες από 2.000.000 
δρχ. σε 2.200.000 δρχ. 

Η αύξηση της επαγγελματικής αμοιβής θα οδηγήσει σε αύξηση του ελάχιστου 
εισοδήματος που πρέπει να δηλώσουν στην εφορία για το <TIMEX TYPE='DATE'>1997</TIMEX> και έτσι θα 
προκληθεί και αύξηση του φόρου. Αντίστοιχα θα αυξηθεί ο φόρος και για τους 
ιδιοκτήτες ταξί και φορτηγών αυτοκινήτων.</DOC>

