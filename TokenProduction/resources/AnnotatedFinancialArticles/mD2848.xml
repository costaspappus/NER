<DOC>Ο πονοκέφαλος των επιτοκίων


ΕΝΩ ακόμη δεν έχει καταλαγιάσει ο θόρυβος και οι ανησυχίες που προκάλεσε η 
άνοδος του δολαρίου σχετικά με τις επιδράσεις της στη χαλιναγώγηση του 
πληθωρισμού, του εξωτερικού ελλείμματος και του δημοσίου χρέους, ήλθε η 
επιβεβλημένη από την <ENAMEX TYPE='ORGANIZATION'>Ε.Ε.</ENAMEX> απόφαση της <ENAMEX TYPE='ORGANIZATION'>Τραπέζης Ελλάδος</ENAMEX> για την πλήρη 
απελευθέρωση των συναλλαγών σε ξένο νόμισμα να περιπλέξει περαιτέρω την 
κατάσταση που εν δυνάμει διαμορφώνεται και να εντείνει την επικινδυνότητά της. 

ΟΠΩΣ έχουμε ήδη σημειώσει, η άλλη όψη του "δράματος" της υποτίμησης της 
δραχμής έναντι του δολαρίου είναι η ανατίμησή της έναντι του μάρκου και του 
γαλλικού φράγκου, σε συνέχεια της περυσινής ανατίμησής της έναντι των ιδίων 
νομισμάτων. Η εξέλιξη αυτή μπορεί να εξυπηρετεί τους αντιπληθωριστικούς στόχους 
της συναλλαγματικής μας πολιτικής, δεν είναι όμως μακροπρόθεσμα βιώσιμη όπως 
δείχνει η ιστορική εμπειρία αλλά και το συνεχώς διογκούμενο έλλειμμα του 
ισοζυγίου τρεχουσών συναλλαγών, καθόσον δεν ανταποκρίνεται στα πραγματικά 
δεδομένα και την αληθινή ισχύ των εν λόγω οικονομιών. 

ΕΠΙΠΛΕΟΝ, μετά τις τελευταίες νομισματικές ανατροπές, έχει ίσως αρχίσει να 
συντελείται μια στροφή στη νομισματική πολιτική που ασκεί η γερμανική 
<ENAMEX TYPE='ORGANIZATION'>Bundesbank</ENAMEX>, με πιθανή τελική κατάληξη μια νέα φάση ανόδου των επιτοκίων στην 
<ENAMEX TYPE='LOCATION'>Ευρώπη</ENAMEX>. Η ανακοίνωσή της, πως εφεξής θα δέχεται τις μεγαλύτερες προσφορές για 
κάθε ποσότητα χρήματος που θα εισάγει στην οικονομία, σηματοδοτεί μια στροφή 
στη χρήση εργαλείων μεταβλητού επιτοκίου και πρακτικά ισοδυναμεί με μια άνοδο 
των επιτοκίων εκ μέρους των χρηματοπιστωτικών αγορών. 

ΛΑΜΒΑΝΟΜΕΝΟΥ υπόψη ότι η γερμανική οικονομία ήδη τρέχει με 3% και ότι η 
άνοδος του δολαρίου εξασφαλίζει διέξοδο στις εξαγωγές της, η άνοδος των 
επιτοκίων ώστε να αποκατασταθεί μια νομισματική τάξη στην <ENAMEX TYPE='ORGANIZATION'>Ε.Ε.</ENAMEX> είναι ένα πολύ 
πιθανό σενάριο. 

ΜΟΝΟ που αυτό θα έχει σοβαρές παρενέργειες στην ελληνική οικονομία, αφού δεν 
θα είναι εύκολη πλέον η περαιτέρω κάμψη των ελληνικών επιτοκίων (ήδη 
διαφαίνονται προβλήματα απορρόφησης των κρατικών εκδόσεων από τους ιδιώτες 
επενδυτές στα τρέχοντα χαμηλά επίπεδα των αποδόσεων), ενώ, εν συνεχεία δεν 
πρέπει να αποκλείεται και μια στροφή των τοποθετήσεων από δραχμές σε μάρκα 
εξαιτίας της αναμενόμενης ανατίμησης του τελευταίου αλλά και της ανόδου των 
γερμανικών επιτοκίων. 

ΣΤΙΣ συνθήκες αυτές, η ελληνική κυβέρνηση μία μόνο απάντηση μπορεί να 
αντιτάξει για την περιφρούρηση της αξιοπιστίας της πολιτικής της: διαρθρωτικές 
αλλαγές στο δημόσιο τομέα και τις αγορές εργασίας, υπηρεσιών κ.λπ. Μόνο έτσι η 
δραχμή δεν θα χάσει, αλλά θα κερδίσει, σε κύρος και εμπιστοσύνη.
</DOC>
