<DOC><ENAMEX TYPE='ORGANIZATION'>ΕΒΕΑ</ENAMEX> κατά φορολογικού


Ρεπορτάζ: <ENAMEX TYPE='PERSON'>Β. Δανός</ENAMEX> 

ΑΝΟΙΚΤΗ επίθεση κατά του συζητούμενου στη <ENAMEX TYPE='ORGANIZATION'>Βουλή</ENAMEX> φορολογικού νομοσχεδίου 
εξαπέλυσε χθες ο πρόεδρος του ΕΒΕ Αθηνών <ENAMEX TYPE='PERSON'>Γιάννης Παπαθανασίου</ENAMEX>, 
χαρακτηρίζοντάς το ως "εργαλείο για την κάλυψη της αλόγιστης αύξησης των 
καταναλωτικών δαπανών του ευρύτερου τομέα". Σε μια προσπάθεια να κατορθώσει, 
έστω και την τελευταία στιγμή, μια επανεξέταση και βελτίωση βασικών διατάξεων 
του νομοσχεδίου, ο πρόεδρος του Επιμελητηρίου: 
* Υποστηρίζει ότι οι διατάξεις του δεν πληρούν καμία από τις βασικές προϋποθέσεις 
δημιουργίας ενός δίκαιου, σύγχρονου και προσαρμοσμένου στην οικονομική - 
αναπτυξιακή πολιτική φορολογικού συστήματος. 
* Υπογραμμίζει ότι η κυβέρνηση θα πρέπει να αντιληφθεί πως οι ακραίες 
φορολογικές ρυθμίσεις θα είναι εξαιρετικά δυσβάστακτες για τους επιχειρηματίες.</DOC>

