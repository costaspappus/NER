<DOC>Συνέχιση της πτώσης τιμών


ΣΤΗΝ περιρρέουσα και αυτοτροφοδοτούμενη απαισιοδοξία σχετικά με την πορεία 
του Χρηματιστηρίου στην
"ετεροχρονισμένη" αύξηση των επιτοκίων εκ μέρους της τραπεζικής κοινότητας, 
αλλά και σε μέτρα όπως η
επιβολή φόρου, επί των έως τώρα αφορολόγητων αποθεματικών των τεχνικών 
εταιριών, απέδιδαν χθες
έγκυρες πηγές τη νέα σημαντική κάμψη τιμών στο <ENAMEX TYPE='ORGANIZATION'>ΧΑΑ</ENAMEX>. Παράλληλα, τόνιζαν τον 
αρνητικό αντίκτυπο θέσεων
περί φορολόγησης της υπεραξίας αγοραπωλησιών μετοχών στο <ENAMEX TYPE='ORGANIZATION'>ΧΑΑ</ENAMEX>, οι οποίες, 
ωστόσο, διαψεύσθηκαν χθες
αρμοδίως. 

Συγκεκριμένα, ο Γενικός Δείκτης Τιμών κάμφθηκε χθες κατά 53,69 μονάδες ή 
3,88%, κλείνοντας στις 1.331,04
μονάδες, ενώ επιμέρους κλάδοι, όπως ο κατασκευαστικός, υπέστησαν καθίζηση 
τιμών, της τάξης του 7,57%.
Και τούτο ενώ η αξία συναλλαγών δεν υπερέβη τα 16,90 δισ. δρχ. επί σχεδόν 4,72 
εκατ. τεμαχίων μετοχών που
άλλαξαν χέρια. Ειδικότερα, όπως επισημαίνουν οι ίδιες πηγές, στο επίκεντρο της 
συνεχιζόμενης πτώσης τιμών
στο <ENAMEX TYPE='ORGANIZATION'>ΧΑΑ</ENAMEX> βρίσκεται πλειάδα λόγων, συμπεριλαμβανομένης της εκτίμησης της 
αγοράς, ότι ωθείται σε χαμηλότερα
επίπεδα αποτίμησης, γεγονός που ενισχύει τη δυναμική της κάμψης. 

Παράλληλα, προς την ίδια κατεύθυνση συμβάλλει τόσο η - καθυστερημένη - 
ανακοίνωση αύξησης των επιτοκίων
καταθέσεων και χορηγήσεων όσο και "ειδησεογραφία" περί νέων φόρων, αυτή τη 
φορά στους καρπούς της
χρηματιστηριακής δραστηριότητας. Πάντως, από την πλευρά του ο πρόεδρος της 
Επιτροπής Κεφαλαιαγοράς
διευκρίνισε χθες ότι "η Επιτροπή ούτε επεξεργάζεται ούτε έχει προτείνει μέτρα 
φορολόγησης των
χρηματιστηριακών κερδών". 

Σημειώνεται ότι ιδιαίτερα αρνητικές επιπτώσεις επί της τιμής των εισηγμένων 
κατασκευαστικών τίτλων είχε χθες
το μέτρο επιβολής φορολογίας στα αφορολόγητα αποθεματικά των τεχνικών 
εταιριών, δεδομένης της πρακτικής
ορισμένων εξ αυτών να εγγράφουν "πλασματικά" κέρδη στα κονδύλια αυτά. Γεγονός 
που αναμένεται να έχει
αλυσιδωτές επιπτώσεις επί της λειτουργίας τους, δεδομένου ότι καλούνται πλέον να 
καταβάλουν φόρους για
ποσά που δεν έχουν εισπράξει.</DOC>

