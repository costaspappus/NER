<DOC>ΑΓΡΟΤΙΚΑ 


Η σύγχυση για το βαμβάκι βαραίνει το κλίμα

ΑΝΤΙΘΕΣΕΙΣ, αμφιβολίες και αντιφάσεις προκαλεί η τοποθέτηση του κ. <ENAMEX TYPE='PERSON'>Φραντς 
Φίσλερ</ENAMEX> στα ελληνικά αιτήματα που του ανέπτυξε, σε κατ' ιδίαν συνάντηση, ο 
υπουργός Γεωργίας <ENAMEX TYPE='PERSON'>Στ. Τζουμάκας</ENAMEX>, καθώς και η έκθεσή του για το βαμβάκι, η οποία 
απορρίπτει τα σχετικά αιτήματα. 

Με βάση όσα ανακοίνωσε ο Ελληνας υπουργός, η χορήγηση των ενισχύσεων 
απευθείας στους παραγωγούς και τις ομάδες τους για το βαμβάκι έγινε δεκτή επί της 
αρχής. Η έκθεση Φίσλερ, όμως, που εγκρίθηκε μόλις χθες το πρωί, απορρίπτει ρητά 
το σχετικό ελληνικό αίτημα. Ο επίτροπος ουσιαστικά τάσσεται υπέρ της καταβολής 
των ενισχύσεων μέσω των εκκοκκιστών. 

Γενικώς, ανάμεσα στο κείμενο της έκθεσης του επιτρόπου, που θα συζητηθεί στο 
Συμβούλιο Υπουργών, και τις κατά τον κ. <ENAMEX TYPE='PERSON'>Τζουμάκα</ENAMEX> δεσμεύσεις για ευνοϊκή 
αντιμετώπιση των ελληνικών αιτημάτων, προκύπτει τεράστια απόσταση, η οποία 
μάλλον σύγχυση επιφέρει παρά συμβάλλει στην επίλυση έστω ορισμένων 
προβλημάτων. 

Την ίδια στιγμή, στη <ENAMEX TYPE='LOCATION'>Θεσσαλία</ENAMEX> και άλλες περιοχές της χώρας συνεχίζονται οι 
αγροτικές κινητοποιήσεις με περιοδικούς αποκλεισμούς δρόμων και εν αναμονή της 
αυριανής συνάντησης με το κυβερνητικό κλιμάκιο στην <ENAMEX TYPE='LOCATION'>Αθήνα</ENAMEX>. 

Η σύγχυση σχετικά με τις ενισχύσεις αναμένεται να βαρύνει το κλίμα στις τάξεις των 
Θεσσαλών αγροτών, καθώς το βασικό προϊόν της περιοχής είναι το βαμβάκι. 
Παρέμβαση στο αγροτικό ζήτημα έκανε και ο Πρόεδρος της Δημοκρατίας <ENAMEX TYPE='PERSON'>Κ. 
Στεφανόπουλος</ENAMEX>, ο οποίος χαρακτήρισε τα αιτήματα των αγροτών δίκαια και 
διαφώνησε με την πρακτική που ακολουθείται.</DOC>

