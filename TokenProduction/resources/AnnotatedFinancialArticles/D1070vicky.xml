<DOC>ΣΤΙΣ 1.771,3 Μ. 


Συνεχίζει την πορεία των ρεκόρ η <ENAMEX TYPE='ORGANIZATION'>Σοφοκλέους</ENAMEX>

ΜΕ ΕΝΑ ακόμη ιστορικό υψηλό ρεκόρ έκλεισε χθες ο γενικός δείκτης τιμών του 
<ENAMEX TYPE='ORGANIZATION'>ΧΑΑ</ENAMEX>. Συγκεκριμένα, το παραδοσιακό "βαρόμετρο" του Χρηματιστηρίου τερμάτισε 
τη συνεδρίαση με κέρδη 16,70 μονάδων, ή 0,95%, στις 1.771,37 μονάδες. Και τούτο, 
ενώ ο νεόκοπος FTSE/ASE-20 παρουσίασε ελαφρά χαμηλότερη άνοδο, της τάξης 
του 0,74%, κλείνοντας στις 1.039,31 μονάδες. 

Η αξία συναλλαγών διαμορφώθηκε σε 29,03 δισ. δρχ., καθώς 7,8 εκατ.τεμάχια 
μετοχών άλλαξαν χέρια. Οπως επισημαίνουν έγκυρες χρηματιστηριακές πηγές, το 
μόνο που φοβάται πλέον η <ENAMEX TYPE='ORGANIZATION'>Σοφοκλέους</ENAMEX> είναι η δραστική αύξηση της αξίας 
συναλλαγών, καθώς από τεχνικής πλευράς τούτο θα σημάνει την ύπαρξη τοπικής 
κορυφής. 

Κατά τα λοιπά, παρά τις διάφορες εκδοχές σχετικά με τη διαμόρφωση του 
πληθωρισμού μηνός <TIMEX TYPE='DATE'>Σεπτεμβρίου</TIMEX>, οι οποίες αποκλίνουν από 5,2% έως 4,8%, νέα 
ουσιαστική πτώση των επιτοκίων δεν διαφαίνεται στο εγγύς μέλλον. Και τούτο 
εξαιτίας, κυρίως, των υψηλών δανειακών αναγκών του <ENAMEX TYPE='ORGANIZATION'>Δημοσίου</ENAMEX>. 

Οπως επισημαίνουν μάλιστα οι ίδιες πηγές, οι προοπτικές της αγοράς, μετά την 
ολοκλήρωση της αύξησης του μετοχικού κεφαλαίου της <ENAMEX TYPE='ORGANIZATION'>Εθνικής Τράπεζας</ENAMEX>, 
παραμένουν άγνωστο και ενδεχομένως δύσβατο έδαφος. Πάντως, σύμφωνα με τις 
ίδιες πηγές, η συνεχιζόμενη ροή βελτιωμένων εξαμηνιαίων λογιστικών καταστάσεων 
εκ μέρους των εισηγμένων επιχειρήσεων αποτελεί σαφώς θετική παράμετρο για την 
ψυχολογία της αγοράς.</DOC> 


