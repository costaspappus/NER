<DOC>Τεχνητή αύξηση γραφειοκρατίας από τις <ENAMEX TYPE='ORGANIZATION'>ΔΕΚΟ</ENAMEX>!


Ρεπορτάζ: <ENAMEX TYPE='PERSON'>Γ. Κράλογλου</ENAMEX> 

ΣΤΗΝ ΕΠΙΧΕΙΡΗΜΑΤΙΚΗ αγορά άρχισαν να περνούν τα προβλήματα της 
"κόντρας" ανάμεσα στην κυβέρνηση και τα συνδικάτα που εκπροσωπούν τις υπό 
εκσυγχρονισμό ή υπό μετοχοποίηση <ENAMEX TYPE='ORGANIZATION'>ΔΕΚΟ</ENAMEX>. Επιχειρηματίες της βιομηχανίας που 
έχουν εκκρεμότητες με τις <ENAMEX TYPE='ORGANIZATION'>ΔΕΚΟ</ENAMEX> των κατηγοριών αυτών - είτε οικονομικές, είτε για 
πιστοποιήσεις υποθέσεων, είτε για εγκρίσεις διαφόρων σχεδίων και δράσεων, αλλά 
και προμηθευτές της εγχώριας και ξένης παραγωγής, συναντούν διάφορες δυσκολίες 
στην προώθηση των φακέλων τους με πρόσχημα τη ρευστή κατάσταση σε ό,τι αφορά 
την τύχη του εκάστοτε Οργανισμού. 

Συγκεκριμένα, σε φορείς όπου έχει προδιαγραφεί η προοπτική αποκέντρωσης 
αρμοδιοτήτων τους, με τη μεταφορά αυτών στις νομαρχιακές και περιφερειακές 
διοικήσεις (<ENAMEX TYPE='ORGANIZATION'>ΕΟΤ</ENAMEX>, <ENAMEX TYPE='ORGANIZATION'>ΕΟΜΜΕΧ</ENAMEX>, <ENAMEX TYPE='ORGANIZATION'>ΙΓΜΕ</ENAMEX> κ.λπ.), οι επιχειρηματίες διαπιστώνουν σύγχυση, 
επειδή κανείς δεν τους πληροφορεί υπεύθυνα εάν η υπόθεσή τους θα διεκπεραιωθεί 
από το κέντρο ή από την περιφέρεια. Σε φορείς που μετατρέπονται σε Α.Ε. και στους 
οποίους πρόκειται να τοποθετηθούν νέοι διευθύνοντες σύμβουλοι, διαπιστώνεται 
στασιμότητα στη λήψη αποφάσεων με το πρόσχημα ότι τα εν λόγω θέματα (όπως 
δανειοδοτήσεις και τρέχουσες προμήθειες) είναι σοβαρά και δεν μπορεί να δεσμευθεί 
η νέα διοίκηση. Σε φορείς, τέλος, που προωθούνται προς μετοχοποίηση (<ENAMEX TYPE='ORGANIZATION'>ΕΥΔΑΠ</ENAMEX>, 
<ENAMEX TYPE='ORGANIZATION'>ΚΑΕ</ENAMEX> κ.λπ.), οι συναλλασσόμενοι αντιμετωπίζουν το "πάγωμα" όλων των σοβαρών 
θεμάτων με το επιχείρημα ότι κανείς δεν γνωρίζει την τύχη του Οργανισμού. 

Οι περιπτώσεις αυτές έχουν καταγγελθεί σε βιομηχανικές, εμπορικές οργανώσεις και 
στα επιμελητήρια (Εμπορικά και Βιοτεχνικά) και καταγράφονται προκειμένου να 
τεθούν υπόψη κυρίως των <ENAMEX TYPE='ORGANIZATION'>υπουργείων Εθνικής Οικονομίας</ENAMEX>, <ENAMEX TYPE='ORGANIZATION'>Ανάπτυξης και 
Μεταφορών</ENAMEX>, με υπομνήματα τα οποία θα κοινοποιούνται και στον πρωθυπουργό.</DOC> 



