<DOC>ΣΕΒ: Θέμα ανάπτυξης


Ρεπορτάζ: <ENAMEX TYPE='PERSON'>Γ. Κράλογλου</ENAMEX> ΤΗΝ ΑΝΑΓΚΗ διορθωτικών παρεμβάσεων στην 
οικονομική πολιτική, για την ενίσχυση και του αναπτυξιακού της χαρακτήρα, θα 
επισημάνει η βιομηχανία στην κυβέρνηση, αμέσως μόλις αποκατασταθεί κάποια 
ηρεμία στην οικονομία, την οποία ταράζουν σήμερα οι πιέσεις στη δραχμή, από τη 
μία πλευρά, και από την άλλη, η αντιπολιτευτική τακτική για τα φορολογικά, τον 
Προϋπολογισμό και τις άλλες επιλογές. 

Η βιομηχανία δεν αναθεωρεί, ασφαλώς, τις απόψεις της ότι επιβάλλεται επανεξέταση 
της πολιτικής στήριξης της σκληρής δραχμής, καθώς και μεταβολή των έντονα 
εισπρακτικών στόχων της φορολογικής πολιτικής. Απλώς, αποφεύγει να προσδέσει 
τη φωνή της στο άρμα των κερδοσκόπων και για το λόγο αυτόν δεν ερμηνεύει 
γεγονότα και καταστάσεις με δηλώσεις ή ανακοινώσεις. Σύντομα, ωστόσο, θα 
επανέλθει, επισημαίνοντας την αντίφαση που παρουσιάζουν οι δύο αυτές επιλογές σε 
κάθε προσπάθεια να χτιστεί μια πολιτική ανάπτυξης.</DOC>

