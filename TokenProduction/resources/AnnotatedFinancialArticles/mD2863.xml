<DOC>Οι χωματερές


ΤΗΝ περασμένη εβδομάδα, το θέμα που σχεδόν μονοπώλησε τη θεματογραφία των 
ΜΜΕ ήταν η απόφαση του Συμβουλίου της Επικρατείας για αναστολή οποιασδήποτε 
εργασίας αφορά την Οργανωμένη Εγκατάσταση Διαχείρισης Απορριμμάτων (ΟΕΔΑ) 
στις θέσεις <ENAMEX TYPE='LOCATION'>"Πηγάδι Παππά" Αυλώνα</ENAMEX>, <ENAMEX TYPE='LOCATION'>"Οβριόκαστρο"Kερατέας</ENAMEX> και <ENAMEX TYPE='LOCATION'>"Μαύρο 
Βουνό" Γραμματικού</ENAMEX>, και οι συνέπειες της απόφασης αυτής. 

ΤΟ ΘΕΜΑ, εκτός από το γεγονός, ότι "πουλάει", έφερε για μία ακόμη φορά στην 
επιφάνεια το ακανθώδες πρόβλημα της διάθεσης των απορριμμάτων της <ENAMEX TYPE='LOCATION'>Αττικής</ENAMEX>, 
που ταλαιπωρεί το νομό εδώ και δύο δεκαετίες. 

ΤΟΣΑ χρόνια, Πολιτεία, Αυτοδιοίκηση και Φορείς -αρμόδιοι και αναρμόδιοι- 
αναλώνονται στην εξεύρεση χώρων για τη διάθεση των απορριμμάτων της <ENAMEX TYPE='LOCATION'>Αττικής</ENAMEX>. 
Μελέτες επί μελετών στοιβάζονται στα ράφια των εμπλεκομένων, χωρίς όμως 
ουσιαστικό αποτέλεσμα, αφού η υλοποίηση των εγκαταστάσεων παραμένει 
επισφαλής, ιδιαίτερα μετά την πρόσφατη απόφαση του Συμβουλίου της Επικρατείας. 

ΕΥΘΥΝΕΣ υπάρχουν σε όλα τα επίπεδα για την ανεπίτρεπτη καθυστέρηση στην 
υλοποίηση των σχεδίων, καθυστέρηση η οποία έχει διογκώσει το πρόβλημα της 
διάθεσης των απορριμμάτων της <ENAMEX TYPE='LOCATION'>Αττικής</ENAMEX> σε οριακό σημείο. 

ΔΙΟΤΙ, εδώ και δύο δεκαετίες, είναι γνωστό ότι υπάρχει κορεσμός στις χωματερές 
που εξυπηρετούν το <ENAMEX TYPE='LOCATION'>Λεκανοπέδιο</ENAMEX> - η μία από τις δύο έχει ήδη κλείσει - ενώ τον 
ερχόμενο <TIMEX TYPE='DATE'>Οκτώβριο</TIMEX> κλείνει και η χωματερή των <ENAMEX TYPE='LOCATION'>Ανω Λιοσίων</ENAMEX>, που αυτή τη στιγμή 
εξυπηρετεί το <ENAMEX TYPE='LOCATION'>Λεκανοπέδιο</ENAMEX>. 

ΚΑΙ ακόμη, όχι μόνο δεν έχει γίνει τίποτα -εκτός από την ανάθεση του έργου 
κατασκευής του εργοστασίου επεξεργασίας απορριμμάτων στα <ENAMEX TYPE='LOCATION'>Ανω Λιόσια</ENAMEX>- αλλά 
γίνεται κουβέντα για το εάν οι ΟΕΔΑ θα εγκατασταθούν εκεί ή αλλού κ.ο.κ. 
Υπάρχουν βέβαια και χειρότερα ενδεχόμενα: Το Συμβούλιο της Επικρατείας, τον 
ερχόμενο <TIMEX TYPE='DATE'>Δεκέμβριο</TIMEX>, να εκδώσει αρνητική απόφαση για τους τρεις χώρους που 
έχουν επιλεγεί για ΟΕΔΑ. 

ΑΛΙΜΟΝΟ τότε στους Αθηναίους. Αν τώρα ο κίνδυνος της συσσώρευσης 
σκουπιδιών είναι προ των πυλών των <ENAMEX TYPE='LOCATION'>Αθηνών</ENAMEX>, είναι σίγουρο ότι τότε θα μιλάμε για 
κανονική "εισβολή" των απορριμμάτων στην πρωτεύουσα. 

ΕΑΝ λάβουμε μάλιστα υπόψη ότι, ετησίως, τουλάχιστον δύο ή τρεις φορές οι 
υπάλληλοι καθαριότητας του Δήμου Αθηναίων απεργούν ζητώντας μονιμοποίηση 
των συναδέλφων τους, τότε συμπληρώνεται το παζλ του αδιεξόδου, οπότε δεν θα 
μιλάμε πλέον για υγειονομική ταφή απορριμμάτων, αλλά για ανθυγιεινή ταφή των 
κατοίκων της πρωτεύουσας. 
</DOC>
