<DOC>Βραχνάς το <ENAMEX TYPE='ORGANIZATION'>Δημόσιο</ENAMEX>


"ΤΟ <TIMEX TYPE='DATE'>1998</TIMEX> θα πρέπει να είναι μια χρονιά τολμηρών και εκτεταμένων διαρθρωτικών 
μεταβολών στους τομείς εκείνους όπου σημειώνονται οι μεγάλες καθυστερήσεις. Το 
κύριο πρόβλημα παραμένει το κόστος και η δημόσια διοίκηση. Ο Προϋπολογισμός 
του <TIMEX TYPE='DATE'>1998</TIMEX> θα πρέπει να δώσει σαφείς αποδείξεις ότι η δημοσιονομική προσαρμογή 
στρέφεται κατά προτεραιότητα στη μείωση των δαπανών. Παράλληλα, οι αλλαγές 
στη δημόσια διοίκηση και στον ευρύτερο δημόσιο τομέα, που έχουν ήδη 
αποφασισθεί, πρέπει να υλοποιηθούν όσο το δυνατόν ταχύτερα και να επεκταθούν σε 
νέες περιοχές". 

ΜΕ ΤΙΣ επισημάνσεις αυτές, ο ΣΕΒ σηματοδοτεί, στο τελευταίο δελτίο του, τον υπ' 
αριθμόν ένα στόχο που κατά τη γνώμη των παραγωγικών τάξεων οφείλει να έχει 
εφεξής η οικονομική πολιτική της κυβέρνησης για να είναι ομαλή και ανοδική η 
εξέλιξη της οικονομίας. 

ΑΛΙΜΟΝΟ, όμως. Η κυβέρνηση, παρ' ότι θεωρητικά συμφωνεί και ασπάζεται την 
προτεραιότητα αυτή, δείχνει να αδυνατεί παντελώς να κινηθεί προς την κατεύθυνση 
της υλοποίησής της. Ο τρόπος που χειρίζεται τα ζητήματα των κρατικών προμηθειών 
και της αναμόρφωσης της λειτουργίας των <ENAMEX TYPE='ORGANIZATION'>ΔΕΚΟ</ENAMEX> αποτελεί τον αδιάψευστο μάρτυρα 
της παραπάνω διαπίστωσης. 

Η ΕΣΠΕΥΣΜΕΝΗ απόφασή της για αναστολή του έργου της <ENAMEX TYPE='ORGANIZATION'>ΔΕΗ</ENAMEX> στη <ENAMEX TYPE='LOCATION'>Φλώρινα</ENAMEX> και 
για εξέταση του τιμήματος από ανεξάρτητο εκτιμητή, συνοδεύτηκε από εμπλοκή 
στην απευθείας ανάθεση έργων του <ENAMEX TYPE='ORGANIZATION'>ΟΤΕ</ENAMEX> και από απόφαση περαιτέρω διερεύνησής 
της. Το ζήτημα των απευθείας αναθέσεων από ένα κράτος που δεν έχει ακόμη 
αυτοπειθαρχηθεί και εξορθολογίσει τις διαδικασίες του ώστε να πατάξει τις 
αυθαιρεσίες και την αναξιοκρατία, λογικό είναι να προκαλεί υποψίες και φήμες για 
σκάνδαλα. 

ΓΙ' ΑΥΤΟ και η κυβέρνηση όφειλε εξ αρχής να έχει επιλέξει τη διενέργεια διάφανων 
και αδιάβλητων διαγωνισμών από ανεξάρτητο όργανο. Η προσφυγή σε ανεξάρτητους 
εκτιμητές την τελευταία στιγμή, και υπό την πίεση της σκανδαλολογίας, είναι μεν μια 
ορθή πράξη αλλά καθυστερεί την εκτέλεση των έργων αποδεικνύοντας συγχρόνως 
την κυβερνητική αδυναμία ως προς τον προγραμματισμένο έλεγχο των κρατικών 
λειτουργιών. 

ΠΑΡΟΜΟΙΩΣ, η απόφαση για διετή παράταση της προθεσμίας μετατροπής των 
<ENAMEX TYPE='ORGANIZATION'>ΔΕΚΟ</ENAMEX> σε Α.Ε. και υπαγωγής τους στο νέο θεσμικό πλαίσιο, που η ίδια η κυβέρνηση 
ψήφισε για τον εκσυγχρονισμό τους, υπογραμμίζει κατά τον πιο προκλητικό τρόπο 
την αδυναμία ελέγχου του υδροκεφαλισμού και της γραφειοκρατίας του ευρύτερου 
δημόσιου τομέα ο οποίος ανθίσταται στις προσπάθειες εκλογίκευσης και 
περιορισμού των χρεών του. 

ΚΡΑΤΙΚΕΣ προμήθειες και <ENAMEX TYPE='ORGANIZATION'>ΔΕΚΟ</ENAMEX> οδηγούν με μαθηματική ακρίβεια την οικονομική 
πολιτική σε εκτροχιασμό. Το αντιλαμβάνεται, άραγε, αυτό η κυβέρνηση;
</DOC>
