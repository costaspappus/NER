<DOC>
<ENAMEX TYPE='ORGANIZATION'>ΣΕΤΕ</ENAMEX> 


Πρόταση απόσυρσης ξενοδοχείων

Ρεπορτάζ : <ENAMEX TYPE='PERSON'>Γ.Ν. Αγγελής</ENAMEX> 

ΜΙΑ διαδικασία απόσυρσης... ξενοδοχείων, η δημιουργία ελληνικών εταιριών 
ναυλωμένων πτήσεων (charter) καθώς και η δημιουργία και στήριξη τουριστικών 
οργανισμών ελληνικών συμφερόντων είναι ορισμένες από τις επαναστατικές 
προτάσεις του <ENAMEX TYPE='ORGANIZATION'>Συνδέσμου Ελληνικών Τουριστικών Επιχειρήσεων (ΣΕΤΕ)</ENAMEX> προς την 
πολιτική ηγεσία του τουρισμού, στο πλαίσιο του κοινωνικού διαλόγου, προτάσεις 
που αποσκοπούν στη μετεξέλιξη του μοντέλου του ελληνικού τουρισμού, ούτως 
ώστε να προσαρμοστεί στις αυξημένες απαιτήσεις της διεθνούς αγοράς και να 
αντεπεξέλθει στις συνθήκες σκληρού ανταγωνισμού. Το βασικό μήνυμα που 
επιχειρεί να περάσει ο <ENAMEX TYPE='ORGANIZATION'>ΣΕΤΕ</ENAMEX> μέσω του πολυσέλιδου κειμένου του για τις 
διαρθρωτικές αναπτυξιακές πολιτικές, όπως το αναλύει στην "<ENAMEX TYPE='ORGANIZATION'>Εξπρές</ENAMEX>" ο πρόεδρος 
του Συνδέσμου <ENAMEX TYPE='PERSON'>Σπύρος Κοκοτός</ENAMEX>, είναι ότι καθίσταται πια επιτακτική η ανάγκη να 
υπάρξει μια αναπτυξιακή στροφή στον τουρισμό, το μέλλον του οποίου πρέπει να 
αντιμετωπίζεται με διαφορετική φιλοσοφία και νοοτροπία. 

Ειδικά όσον αφορά το πρωτοποριακό μέτρο της "απόσυρσης" που προτείνει ο <ENAMEX TYPE='ORGANIZATION'>ΣΕΤΕ</ENAMEX>, 
εκτιμάται ότι αν σχεδιασθεί και εφαρμοσθεί ορθά και αποτελεσματικά θα συμβάλει 
σημαντικά στην απαραίτητη ανανέωση του ξενοδοχειακού δυναμικού, δίνοντας μια 
εντελώς διαφορετική διάσταση στη μέχρι τώρα ακολουθούμενη πολιτική 
εκσυγχρονισμού. 

Οι θέσεις και οι προτάσεις του <ENAMEX TYPE='ORGANIZATION'>ΣΕΤΕ</ENAMEX> καλύπτουν τους σημαντικότερους τομείς της 
οικονομικής και τουριστικής δραστηριότητας, όπως οι δημόσιες και ιδιωτικές 
επενδύσεις, ο χρηματοπιστωτικός τομέας, η απασχόληση, οι προβληματικές 
επιχειρήσεις, η αποδοτικότητα των <ENAMEX TYPE='ORGANIZATION'>ΔΕΚΟ</ENAMEX> κ.ά.</DOC>

