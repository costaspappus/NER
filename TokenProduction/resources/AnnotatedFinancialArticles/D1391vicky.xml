<DOC>ΔΙΑΒΕΒΑΙΩΣΕΙΣ ΑΠΟ ΤΟΝ κ. <ENAMEX TYPE='PERSON'>Γ. ΔΡΥ</ENAMEX> 


Προχωρούν οι αποκρατικοποιήσεις 

Η ΠΤΩΤΙΚΗ πορεία των επιτοκίων θα συνεχισθεί, ενώ θα προχωρήσει και η μερική 
αποκρατικοποίηση επιχειρήσεων του <ENAMEX TYPE='ORGANIZATION'>Δημοσίου</ENAMEX>, δήλωσε ο υφυπουργός Οικονομικών 
<ENAMEX TYPE='PERSON'>Γ. Δρυς</ENAMEX>, σε συνέντευξή του την Κυριακή, στην <ENAMEX TYPE='LOCATION'>Κέρκυρα</ENAMEX>. 

Αναφερόμενος εξάλλου ο υφυπουργός Οικονομικών σε αποκλίσεις από τον 
προϋπολογισμό, είπε πως σε αυτόν δεν υπάρχει μηνιαίος στόχος, ώστε να μιλήσει 
κανείς για υστέρηση ή απόκλιση, υπάρχει ετήσιος στόχος και σύμφωνα με τα μέχρι 
στιγμής δεδομένα, υπολογίζεται ότι η απόκλιση του προϋπολογισμού του '97 θα είναι 
150 δισ. δραχμές, τα οποία θα καλυφθούν από ιδιωτικοποιήσεις και περιορισμό των 
δαπανών του δημοσίου τομέα. 

Οσον αφορά στον κοινωνικό διάλογο ο κ. <ENAMEX TYPE='PERSON'>Δρυς</ENAMEX> τόνισε πως δεν είναι παζάρι δούναι 
και λαβείν, αλλά μια διαδικασία που μεγιστοποιεί τα κοινωνικά οφέλη. Παράλληλα, 
ο υφυπουργός Οικονομικών διευκρίνισε πως η κυβέρνηση δεν έχει κανέναν 
απολύτως λόγο να καθοδηγήσει το διαρθρωμένο κίνημα και πρόσθεσε πως ο 
κοινωνικός διάλογος είναι μια δοκιμασμένη διαδικασία, που έχει πετύχει σε άλλες 
χώρες.</DOC>

