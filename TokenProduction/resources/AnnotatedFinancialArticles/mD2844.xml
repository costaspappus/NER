<DOC>Κώδων κινδύνου


ΤΟΝ ΚΩΔΩΝΑ του κινδύνου έκρουσε το <ENAMEX TYPE='ORGANIZATION'>ΕΒΕΑ</ENAMEX> στην κυβέρνηση με την εξαμηνιαία 
έκθεσή του για την πορεία της ελληνικής οικονομίας, επισημαίνοντας σημαντικές 
καθυστερήσεις και ελλείψεις πολιτικής που είναι δυνατόν να μην επιτρέψουν ούτε το 
<TIMEX TYPE='DATE'>2000</TIMEX> την ένταξη της χώρας στο ενιαίο νόμισμα.

ΧΡΗΣΙΜΟΠΟΙΩΝΤΑΣ αυστηρή έως σκληρή γλώσσα στην κριτική του εκτίμηση 
των μέχρι τούδε πεπραγμένων της οικονομικής πολιτικής, το <ENAMEX TYPE='ORGANIZATION'>ΕΒΕΑ</ENAMEX> αναγνωρίζει 
βεβαίως ορισμένες προόδους όσον αφορά κυρίως την ταχύτερη της <ENAMEX TYPE='ORGANIZATION'>ΕΕ</ENAMEX> ανάπτυξη της 
οικονομίας, τη σημαντική αποκλιμάκωση του πληθωρισμού, τον περιορισμό των 
εξόφθαλμων αδυναμιών της δημόσιας διοίκησης στους τομείς της απορρόφησης των 
κοινοτικών κονδυλίων και της υλοποίησης του ΠΔΕ.

ΤΑΥΤΟΧΡΟΝΑ, όμως, έρχεται να διαψεύσει τους υψηλούς τόνους αισιοδοξίας του 
οικονομικού επιτελείου της κυβέρνησης σχετικά με τη φετινή υλοποίηση των 
βασικών μακροοικονομικών στόχων (βλ. πρόσφατη συνέντευξη <ENAMEX TYPE='PERSON'>Γ. Παπαντωνίου</ENAMEX>), 
θεωρώντας ως υπεραισιόδοξες τις επίσημες εκτιμήσεις για τον υψηλό ρυθμό 
ανάπτυξης της οικονομίας, την ομαλή εκτέλεση του προϋπολογισμού, τα επίπεδα 
απορρόφησης των κοινοτικών πόρων και την έγκαιρη υλοποίηση των μεγάλων 
έργων, την επακριβή εκτέλεση του ΠΔΕ, και τη συνέχιση της πτωτικής πορείας του 
πληθωρισμού.

Η ΕΜΦΑΝΗΣ απαισιοδοξία που χαρακτηρίζει την έκθεση του <ENAMEX TYPE='ORGANIZATION'>ΕΒΕΑ</ENAMEX>, φαίνεται να 
απορρέει από το γεγονός ότι μέχρι σήμερα δεν έχουν υπάρξει σαφείς ενδείξεις 
ενσωμάτωσης στην οικονομική πολιτική διαρθρωτικών μέτρων ικανών να 
αντιμετωπίσουν τα χρόνια προβλήματα και τις πάγιες στρεβλώσεις της οικονομίας. 
Γι' αυτό και θεωρεί, για παράδειγμα, αδιέξοδες τις τρέχουσες μεθόδους μείωσης των 
δημοσίων ελλειμμάτων και προτείνει την υιοθέτηση μέτρων περιορισμού των 
δημοσίων δαπανών και του μεγέθους του κράτους παράλληλα με μείωση της 
φορολογίας των επιχειρήσεων.

ΑΝΑΓΟΡΕΥΟΝΤΑΣ το έλλειμμα του ισοζυγίου πληρωμών σε υπ' αριθμόν ένα 
πρόβλημα της οικονομίας, το <ENAMEX TYPE='ORGANIZATION'>ΕΒΕΑ</ENAMEX> δακτυλοδειχτεί στην πραγματικότητα την 
ανεπαρκή ανταγωνιστικότητα. Αυτό φαίνεται και από τη συσχέτιση που κάνει της 
περιορισμένης ανάκαμψης της βιομηχανικής παραγωγής με την αδυναμία πρόσβασης 
στις ξένες αγορές, καθώς και της επισήμανσής του για την αυξημένη εισαγωγική 
διείσδυση που παρατηρείται παρά την υψηλή κερδοφορία της βιομηχανίας.

ΣΥΝΕΠΩΣ, ανεξάρτητα από το στοιχείο της γενικευμένης αμφισβήτησης της 
οικονομικής πολιτικής που εμπεριέχει, η έκθεση διαμηνύει με συνέπεια τον κίνδυνο 
που συνεπάγεται πρωτίστως για την παραγωγή και δευτερευόντως για την 
ονομαστική σύγκλιση η απουσία ουσιαστικής δέσμης διαρθρωτικών αλλαγών στην 
οικονομία.
</DOC>
