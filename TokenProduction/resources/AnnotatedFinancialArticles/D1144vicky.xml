<DOC>ΤΟΥΡΙΣΜΟΣ 


Λείπει το σύγχρονο συνεδριακό κέντρο απ' την <ENAMEX TYPE='LOCATION'>Αθήνα</ENAMEX>

Η ΕΛΛΕΙΨΗ ενός μεγάλου υπερσύγχρονου συνεδριακού κέντρου δεν συνιστά 
απλώς ένα σοβαρό μειονέκτημα για την <ENAMEX TYPE='LOCATION'>Αθήνα</ENAMEX> έναντι άλλων πολύ πιο 
ανταγωνιστικών πόλεων - προορισμών, κατάλληλων για την πραγματοποίηση 
διεθνών συνεδρίων, εταιρικών συναντήσεων και ταξιδιών κινήτρων, αλλά αποτελεί 
πια και μια έλλειψη που ζημιώνει ιδιαίτερα τον ελληνικό τουρισμό και τον 
τουριστικό κόσμο της <ENAMEX TYPE='LOCATION'>Αθήνας</ENAMEX> ειδικότερα. Αυτό είναι ένα από τα βασικά 
συμπεράσματα του τριήμερου διεθνούς forum που οργάνωσαν το <ENAMEX TYPE='ORGANIZATION'>υπουργείο 
Ανάπτυξης</ENAMEX> και ο <ENAMEX TYPE='ORGANIZATION'>ΕΟΤ</ENAMEX>, στο πλαίσιο της 1ης έκθεσης συνεδριακού τουρισμού 
"MeetinGreece", που έγινε στο <ENAMEX TYPE='LOCATION'>Στάδιο Ειρήνης και Φιλίας</ENAMEX>. Το ίδιο το forum, 
μάλιστα, κατέστη κατά κάποιον τρόπο "θύμα" του προβλήματος, καθώς ο χώρος 
στον οποίο είχε προγραμματισθεί να γίνει αρχικά παρουσίασε μεγάλα προβλήματα, 
με αποτέλεσμα να μεταφερθεί με παρέμβαση των διοργανωτών στο ξενοδοχείο 
"<ENAMEX TYPE='ORGANIZATION'>Intercontinental</ENAMEX>". Το κενό που παρατηρείται εδώ και αρκετό καιρό στον τομέα 
αυτόν έχει ωθήσει την πολιτική ηγεσία να συμπεριλάβει τη δημιουργία ενός 
Συνεδριακού και Εκθεσιακού Κέντρου στις άμεσες προτεραιότητες του <ENAMEX TYPE='ORGANIZATION'>ΕΟΤ</ENAMEX> και, 
όπως τόνισε ο γενικός γραμματέας του Οργανισμού <ENAMEX TYPE='PERSON'>Νίκος Σκουλάς</ENAMEX>, ήδη έχει 
συγκροτηθεί ειδική ομάδα εργασίας για την εξέταση των εναλλακτικών προτάσεων 
για τη χωροθέτησή του. 

Ο κ. <ENAMEX TYPE='PERSON'>Σκουλάς</ENAMEX> επισήμανε ότι το Κέντρο αυτό, το Convention Bureau, θα έχει ως 
στόχο την προώθηση του ελληνικού συνεδριακού προϊόντος και την προσέλκυση 
μεγάλων διεθνών συνεδρίων στη χώρα μας ενώ πρόσθεσε ότι η δημιουργία του θα 
γίνει με αυτοχρηματοδότηση και συμμετοχή όλων των ενδιαφερόμενων φορέων, 
επαγγελματικών και κοινωνικών, δηλαδή όσων θα ωφεληθούν από την ανάπτυξη του 
συνεδριακού τουρισμού.</DOC> 


