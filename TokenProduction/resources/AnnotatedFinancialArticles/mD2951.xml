<DOC>
ΒΑΡΥ ΤΟ ΚΛΙΜΑ ΣΤΗΝ ΑΓΟΡΑ


Σημαντική πτώση της τάξης των 22,67 μονάδων ή 1,48% σημείωσε χθες ο Γενικός 
Δείκτης Τιμών του <ENAMEX TYPE='ORGANIZATION'>ΧΑΑ</ENAMEX> "κλείνοντας" στις 1.507,67 μονάδες. Και τούτο ενώ 
συνολικά διακυμάνθηκε μεταξύ 1.504,29 και 1.536,78 μονάδων. Η αξία συναλλαγών 
ανήλθε σε 37,5 δισ. δρχ. επί 5,99 εκ. τεμαχίων μετοχικών τίτλων που άλλαξαν χέρια. 
Συνολικά εκ των 246 μετοχών που κινήθηκαν, οι 89 σημείωσαν άνοδο και οι 134 
πτώση, ενώ 23 δεν παρουσίασαν μεταβολή τιμής. 

Οπως επισημαίνουν έγκυρες χρηματιστηριακές πηγές, το κλίμα της αγοράς 
παραμένει "βαρύ", υπό το "φως" των συνεχιζόμενων ρευστοποιήσεων για το 
κλείσιμο θέσεων και την εξασφάλιση των απαραίτητων προϋποθέσεων που θέτει η 
Επιτροπή Κεφαλαιαγοράς προς τις <ENAMEX TYPE='ORGANIZATION'>ΑΧΕ</ENAMEX>, για τον περίφημο "δείκτη φερεγγυότητας" 
που πρέπει να έχουν. Η διαδικασία αυτή, όπως προσθέτουν οι ίδιες πηγές, είναι 
αυτοτροφοδοτούμενη και ανακυκλούμενη, αφού συνήθως οι ρευστοποιήσεις τίτλων 
οδηγούν σε περαιτέρω ρευστοποιήσεις... 

Πάντως πρέπει να σημειωθεί και το γεγονός ότι στη χθεσινή πτώση τιμών, 
εμφανίζεται να συνέβαλε, -σύμφωνα με άλλες πηγές-, και η προεξόφληση εκ μέρους 
της αγοράς ενός μάλλον αρνητικού αποτελέσματος στις εκλογές της γειτονικής 
<ENAMEX TYPE='LOCATION'>Αλβανίας</ENAMEX>. 

Κατά τα λοιπά, κινητικότητα παρατηρείται εκ μέρους των θεσμικών χαρτοφυλακίων 
σε ό,τι αφορά στην καταγραφή υπεραξιών εξαμήνου. Στο πλαίσιο αυτό χθες 
διακινήθηκαν πακέτα επί μετοχών της <ENAMEX TYPE='ORGANIZATION'>Εθνικής Τραπέζης</ENAMEX>, της <ENAMEX TYPE='ORGANIZATION'>Ιντρακόμ</ENAMEX> και της 
<ENAMEX TYPE='ORGANIZATION'>Interinvest</ENAMEX>. 

Ειδικά σε ό,τι αφορά την <ENAMEX TYPE='ORGANIZATION'>Εθνική Τράπεζα</ENAMEX> διακινήθηκε ένα τεράστιο πακέτο σχεδόν 
170.000 τεμαχίων εις διπλούν, συνολικής αξίας σχεδόν 19 δισ. δρχ. Αξιοσημείωτο το 
χθεσινό rebound της <ENAMEX TYPE='ORGANIZATION'>ΑΤΕΜΚΕ</ENAMEX> και της <ENAMEX TYPE='ORGANIZATION'>Επιχ. Παρνασσός</ENAMEX>, μετά την ανακοίνωση περί 
διορισμού του κ. <ENAMEX TYPE='PERSON'>Αν. Τζαβέλα</ENAMEX> στη θέση του συμβούλου της πρώτης. 

Κινητικότητα, τέλος, παρουσίασε για ακόμη μια συνεδρίαση η μετοχή του <ENAMEX TYPE='ORGANIZATION'>ΟΤΕ</ENAMEX>, της 
<ENAMEX TYPE='ORGANIZATION'>Alpha Τραπέζης Πίστεως</ENAMEX>, της <ENAMEX TYPE='ORGANIZATION'>Εργασίας</ENAMEX>, της <ENAMEX TYPE='ORGANIZATION'>Ιντρακόμ</ENAMEX> και της <ENAMEX TYPE='ORGANIZATION'>Εμπορικής</ENAMEX>. Στο 
ανώτερο "πλαφόν" έκλεισε το <ENAMEX TYPE='ORGANIZATION'>Ιατρικό Κέντρο</ENAMEX>, η προν. <ENAMEX TYPE='ORGANIZATION'>Μπριτάννια</ENAMEX>, η <ENAMEX TYPE='ORGANIZATION'>Τρ. Αθηνών</ENAMEX> 
και η <ENAMEX TYPE='ORGANIZATION'>ΑΤΕΜΚΕ</ENAMEX> ενώ τη σημαντικότερη ζημιά κατέγραψε η κοινή και προνομιούχος 
της <ENAMEX TYPE='ORGANIZATION'>Τραπέζης Κεντρικής Ελλάδος</ENAMEX>.
</DOC>
