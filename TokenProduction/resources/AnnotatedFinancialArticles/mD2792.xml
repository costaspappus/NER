<DOC>Υπόθεση εμπιστοσύνης


ΠΩΣ ΕΙΝΑΙ δυνατόν μια οικονομία με τόσο σημαντικές προόδους στα βασικά της 
μεγέθη, να αποτελεί στόχο κερδοσκοπικών νομισματικών επιθέσεων -με συνέπεια 
τον κίνδυνο εκτροχιασμού της; Το ερώτημα είναι εύλογο, ανεξαρτήτως του πώς 
αξιολογεί κανείς τις μακροοικονομικές βελτιώσεις. 

ΤΗΝ ΑΠΑΝΤΗΣΗ δεν πρέπει να την αναζητήσουμε τόσο σε μια ενδελεχή εξέταση 
των διαφόρων θεμελιωδών μεγεθών τής οικονομίας, όσο στο κλίμα εμπιστοσύνης 
που χαρακτηρίζει την οικονομική πολιτική και δραστηριότητα της χώρας. Αυτό, 
τουλάχιστον, μαρτυρεί η περίπτωση εκείνων των χωρών της <ENAMEX TYPE='LOCATION'>Ν.Α. Ασίας</ENAMEX> (<ENAMEX TYPE='LOCATION'>Χονγκ - 
Κονγκ</ENAMEX>, <ENAMEX TYPE='LOCATION'>Σιγκαπούρη</ENAMEX> και <ENAMEX TYPE='LOCATION'>Ταϊβάν</ENAMEX>) που ενώ διέθεταν πολύ ισχυρότερες και 
σταθερότερες οικονομίες από την ελληνική, εντούτοις παρασύρθηκαν μερικώς από 
τη δίνη της κρίσης εμπιστοσύνης που δημιούργησε η οικονομική κατάρρευση των 
γειτονικών τους χωρών. 

ΤΡΕΙΣ ΕΙΝΑΙ οι βασικοί λόγοι που δημιουργούν "έλλειμμα εμπιστοσύνης" στην 
ελληνική περίπτωση, καθιστώντας ευάλωτη τη δραχμή και την οικονομία: 

ΠΡΩΤΟΝ, το γεγονός ότι οι κυβερνητικές επιλογές στο μέτωπο της οικονομικής 
πολιτικής βασίζονταν, μέχρι τώρα, σε μια τακτική βαθμιαίας σύγκλισης και 
προσαρμογών της οικονομίας με στήριγμα τους πολιτικούς συμβιβασμούς με τα 
διάφορα κέντρα εξουσίας. Αυτό πρακτικά εμπόδισε την έγκαιρη προώθηση των 
αναγκαίων διαρθρωτικών αλλαγών. 

ΔΕΥΤΕΡΟΝ, η προοπτική η <ENAMEX TYPE='LOCATION'>Ελλάδα</ENAMEX> να είναι η μόνη ευρωπαϊκή χώρα - μέλος που 
ακουσίως θα τεθεί εκτός ευρώ στα τέλη του <TIMEX TYPE='DATE'>'98</TIMEX>, γεγονός που την θέτει σε 
μειονεκτική μοίρα και πιθανόν στο "μάτι των αγορών". 

ΤΡΙΤΟΝ, η συνεχής όξυνση της ελληνοτουρκικής διαμάχης και η αβεβαιότητα με 
την οποία αυτή περιβάλλει το οικονομικό γίγνεσθαι. 

ΜΕ ΔΕΔΟΜΕΝΗ, λοιπόν, την ασιατική κρίση, ο μόνιμος κίνδυνος είναι το 
"έλλειμμα εμπιστοσύνης" να μετατραπεί σε "κρίση εμπιστοσύνης" και σε 
νομισματική αναταραχή. Η κυβέρνηση ορθώς αντιδρά μιλώντας για επιτάχυνση των 
αποκρατικοποιήσεων και των διαρθρωτικών αλλαγών. Η μετουσίωση των λόγων σε 
πράξη, όμως, προϋποθέτει πολιτική τόλμη και εγκατάλειψη της πολιτικής των 
συμβιβασμών. Για παράδειγμα, οι μετοχοποιήσεις των <ENAMEX TYPE='ORGANIZATION'>ΔΕΚΟ</ENAMEX> πιθανόν να 
καθυστερήσουν σε ένα ασθενές χρηματιστηριακό περιβάλλον. Είναι αποφασισμένη η 
κυβέρνηση να προχωρήσει σε απευθείας ιδιωτικοποιήσεις ή άλλες δραστικές 
μεταρρυθμίσεις ΤΩΡΑ;
</DOC>
