<DOC>Αδυναμία ελέγχου στα αλκοολούχα ποτά!


ΧΩΡΙΣ ταινίες ελέγχου θα κυκλοφορούν τα αλκοολούχα ποτά, εγχώρια, κοινοτικά ή 
εισαγόμενα από τρίτες χώρες και σαφώς αυτό ανησυχεί το <ENAMEX TYPE='ORGANIZATION'>υπουργείο Οικονομικών</ENAMEX> 
για απώλεια εσόδων. Το ζήτημα ανέκυψε από το ότι ο τύπος και το περιεχόμενο των 
ταινιών αυτών δεν ήταν συμβατός με το Κοινοτικό Δίκαιο, το οποίο επιτρέπει τη 
χρησιμοποίηση μόνο φορολογικών επισημάτων.

Παράλληλα, εξαντλήθηκαν και τα αποθέματα των παλαιών φορολογικών ταινιών, 
που κατά παρέκκλιση είχε επιτρέψει η Κοινότητα να χρησιμοποιούνται.

Ηδη, το <ENAMEX TYPE='ORGANIZATION'>υπουργείο Οικονομικών</ENAMEX> προσανατολίζεται στη θεσμοθέτηση νέου νομικού 
πλαισίου, που θα είναι συμβατό στο Κοινοτικό Δίκαιο. Αυτό όμως θα καθυστερήσει 
και έτσι οι προβλεπόμενες από το καταργηθέν Ν.Δ. 13/68 κυρώσεις, καθώς και 
εκείνες που προβλέπονται από την απόφαση 22801/4512/96 παύουν να ισχύουν. Δεν 
θίγονται οι σχετικές διατάξεις με τα θέματα ποιότητας κ.λπ.</DOC>

