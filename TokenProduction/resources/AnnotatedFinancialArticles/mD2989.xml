<DOC>
ΣΗΜΑΝΤΙΚΗ ΠΤΩΣΗ ΤΙΜΩΝ ΣΤΟ <ENAMEX TYPE='ORGANIZATION'>ΧΑΑ</ENAMEX>


Συγκεκριμένα, στη λήξη της χθεσινής συνεδριάσεως ο Γενικός Δείκτης τιμών 
κατέγραφε απώλειες της τάξης των 26,77 μονάδων ή 1,73%, κλείνοντας στις 
1.517,62 μονάδες, ενώ νωρίτερα είχε κατέλθει έως και τις 1.505,44 μονάδες 
σημειώνοντας κάμψη 2,30%. Και τούτο ενώ η αξία συναλλαγών ανήλθε σε 14,73 
δισ. δρχ. επί 3,79 εκ. τεμαχίων μετοχικών τίτλων και 19,43 εκ. δικαιωμάτων που 
άλλαξαν χέρια. 

Εγκυρες πηγές απέδιδαν την εξέλιξη, στο βαρύ κλίμα που επικρατεί εσχάτως στη 
<ENAMEX TYPE='ORGANIZATION'>Σοφοκλέους</ENAMEX>, το οποίο εκδηλώθηκε χθες με αφορμή την ειδησεογραφία περί πιθανού 
αποκλεισμού της πόλης των <ENAMEX TYPE='LOCATION'>Αθηνών</ENAMEX> από την "κούρσα" της ανάληψης των 
Ολυμπιακών Αγώνων του <TIMEX TYPE='DATE'>2004</TIMEX>. Οπως επισήμαναν οι ίδιοι κύκλοι, το ούτως ή άλλως 
βαρύ κλίμα που δημιούργησε κατά τη διάρκεια του τελευταίου μηνός η φιλολογία 
περί σημαντικών αποκλίσεων εσόδων και δαπανών από τους στόχους του 
προϋπολογισμού, η κατά τα φαινόμενα αναχαίτιση της πτωτικής πορείας του 
πληθωρισμού και η σχετική άνοδος των επιτοκίων, συνέτειναν στη δημιουργία 
αρνητικού κλίματος στην ελληνική χρηματιστηριακή αγορά, η οποία κινείται, 
κυρίως, επί τη βάσει προσδοκιών. 

Επιπροσθέτως η μείωση του επενδυτικού ενδιαφέροντος και εξαιτίας της θερινής 
ραστώνης και του κλίματος διακοπών, αλλά και η μάλλον αρνητική ειδησεογραφία 
σχετικά με την πολυσυζητημένη και επικείμενη αύξηση του μετοχικού κεφαλαίου 
της <ENAMEX TYPE='ORGANIZATION'>Εθνικής Τραπέζης</ENAMEX>, επιβάρυναν περαιτέρω το ήδη αρνητικό αυτό κλίμα. Κλίμα το 
οποίο είχαν επιχειρήσει -με μερική επιτυχία- να αντιστρέψουν, μέσω παρεμβάσεων 
κατά τη συνεδρίαση της προηγούμενης, κρατικά χαρτοφυλάκια. 

Η αφορμή εκδήλωσής του δόθηκε χθες, καθώς πρωτοσέλιδα δημοσιεύματα 
πολιτικών εφημερίδων δημοσιοποιούσαν δημοσκόπηση του ειδησεογραφικού 
πρακτορείου <ENAMEX TYPE='ORGANIZATION'>Reuters</ENAMEX>, βάσει της οποίας η <ENAMEX TYPE='ORGANIZATION'>Αθήνα</ENAMEX> εμφανίζεται να υστερεί έναντι των 
λοιπών συνδιεκδικητών της Ολυμπιάδος. Και τούτο, διότι, όπως επισημαίνουν οι 
ίδιες πηγές, η αγορά στερήθηκε μια ακόμη δυνατότητα εξαργύρωσης των όποιων 
προοπτικών ανόδου...
</DOC>
