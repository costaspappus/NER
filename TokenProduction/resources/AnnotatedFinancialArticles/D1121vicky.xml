<DOC><ENAMEX TYPE='ORGANIZATION'>ΥΠΟΥΡΓΕΙΟ ΑΝΑΠΤΥΞΗΣ</ENAMEX> 


Αυστηρότερο το πρόγραμμα Κρατικών Προμηθειών '98

Ρεπορτάζ: <ENAMEX TYPE='PERSON'>Β. Τζοβάρας</ENAMEX> 

ΕΠΙΣΠΕΥΔΟΝΤΑΙ οι διαδικασίες και οι ημερομηνίες κατάρτισης και 
δημοσιοποίησης του Προγράμματος Κρατικών Προμηθειών για το <TIMEX TYPE='DATE'>1998</TIMEX>, το οποίο θα 
είναι αυστηρότερο από το φετινό. Σε θεσμικό επίπεδο, και προκειμένου να 
διασφαλισθεί η περίφημη διαφάνεια, εξετάζεται το ενδεχόμενο να αποστέλλονται στο 
<ENAMEX TYPE='ORGANIZATION'>Ελεγκτικό Συνέδριο</ENAMEX> προς έλεγχο οι προμήθειες αξίας 500 εκατ. δρχ. και άνω, αντί 
του ορίου του 1 δισ. δρχ. που ισχύει τώρα, για προληπτικό έλεγχο νομιμότητας. 
Είναι μάλιστα πιθανό να μειωθεί κατά πολύ το πλαφόν των μεγάλης αξίας 
προμηθειών που παραπέμπονται στη <ENAMEX TYPE='ORGANIZATION'>Διακομματική Επιτροπή</ENAMEX>. Σήμερα, ελέγχονται 
από τη διακομματική προμήθειες μεγάλης οικονομικής και τεχνολογικής αξίας άνω 
των 5 δισ. δρχ. 

Οι βασικές κατευθύνσεις του Προγράμματος Προμηθειών του '98 θα είναι η 
ομαδοποίηση των μεγάλων διαγωνισμών και η επέκταση των ελέγχων σε όλους τους 
φορείς που προγραμματίζουν προμήθειες. Οι τελευταίοι θα λάβουν εντολές για 
αυστηρές περικοπές των δαπανών τους και για περιορισμό των αναγκών στα 
απολύτως απαραίτητα είδη, που σημαίνει ότι θα περικόπτεται οτιδήποτε περιττό ή μη 
αναγκαίο. 

Το αργότερο έως το τέλος <TIMEX TYPE='DATE'>Οκτωβρίου</TIMEX>, το <ENAMEX TYPE='ORGANIZATION'>υπουργείο Ανάπτυξης</ENAMEX> (<ENAMEX TYPE='ORGANIZATION'>Γενική Δ/νση 
Προμηθειών</ENAMEX>) θα αποστείλει εγκύκλιο προς όλους τους φορείς, δίνοντάς τους οδηγίες 
για το Πρόγραμμα του '98. Απαρεγκλίτως αυτή τη φορά τα αιτήματα των φορέων 
πρέπει να διαβιβασθούν στο υπουργείο το αργότερο έως τις <TIMEX TYPE='DATE'>31.10.97</TIMEX>, έτσι ώστε το 
νέο πρόγραμμα να καταστεί δυνατόν να ολοκληρωθεί και να εγκριθεί έως τις 
<TIMEX TYPE='DATE'>28.2.1998</TIMEX>, οπότε και θα δημοσιοποιηθεί. Αιτήματα που θα υποβληθούν στη <ENAMEX TYPE='ORGANIZATION'>Γενική 
Διεύθυνση Προμηθειών</ENAMEX> μετά τις <TIMEX TYPE='DATE'>31.12.97</TIMEX> δεν θα περιληφθούν στο πρόγραμμα '98. 

Αναφορικά με τις προγραμματικές συμφωνίες, τα αποτελέσματα μέχρι τώρα είναι 
πενιχρά και δεν προβλέπεται να αξιοποιηθεί στο εναπομένον διάστημα ο θεσμός ο 
οποίος από <TIMEX TYPE='DATE'>1.1.98</TIMEX> θα αναθεωρηθεί στο πλαίσιο των διατάξεων που ισχύουν για την 
<ENAMEX TYPE='ORGANIZATION'>Ευρωπαϊκή Ενωση</ENAMEX>.</DOC> 


