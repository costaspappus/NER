<DOC>Δεν μας περισσεύουν επενδυτές...


Η ΥΛΟΠΟΙΗΣΗ της πρόθεσης της ξένης φαρμακευτικής εταιρίας <ENAMEX TYPE='ORGANIZATION'>Boehringer</ENAMEX> να 
διακόψει την εγχώρια παραγωγή της, εξαιτίας της "εξοντωτικής", όπως ισχυρίζεται, 
κυβερνητικής ανακοστολόγησης των φαρμάκων, θα αποτελέσει ισχυρό πλήγμα για 
το επενδυτικό κλίμα της οικονομίας. 

ΟΧΙ μόνον επειδή ένα υπερσύγχρονο εργοστάσιο φαρμάκων πρόκειται να κλείσει, 
απολύοντας 500 εργαζόμενους, ακυρώνοντας εξαγωγές σε <ENAMEX TYPE='LOCATION'>Μέση Ανατολή</ENAMEX> και 
<ENAMEX TYPE='LOCATION'>Βαλκάνια</ENAMEX> ύψους 4,5 δισ. και εγκαταλείποντας επενδυτικά σχέδια στη χώρα μας 
ύψους άνω του 1 δισ., αλλά κυρίως γιατί προσβάλλεται ευθέως η εικόνα της χώρας 
στο εξωτερικό. 

ΟΙ ΚΑΤΑΓΓΕΛΙΕΣ της <ENAMEX TYPE='ORGANIZATION'>Boehringer</ENAMEX> είναι βαριές, αφού μιλά για αυθαίρετη ρύθμιση 
των τιμών, εξωπραγματικά κριτήρια κοστολόγησης με βάση τη "χαμηλότερη τιμή" 
και, επιπλέον, επιλεκτική εφαρμογή της αρχής αυτής στην πράξη. Η απάντηση του 
υφυπουργού Εμπορίου είναι "άθλιες συκοφαντίες". 

ΣΥΚΟΦΑΝΤΕΙ, όμως, άραγε και η <ENAMEX TYPE='ORGANIZATION'>Bayer</ENAMEX>, όταν τονίζει τη μεγάλη ζημία που 
υφίσταται με τη νέα τιμολογιακή ρύθμιση και διατυπώνει την πρόθεσή της να 
επανεξετάσει την παραγωγική και επενδυτική δράση της στη χώρα μας; 

ΒΕΒΑΙΩΣ, με τις διοικητικές αυτές ρυθμίσεις, η κυβέρνηση επιχειρεί να πατάξει 
φαινόμενα κερδοσκοπίας στην αγορά φαρμάκου και κυρίως να περιορίσει τα 
ελλείμματα των ασφαλιστικών ταμείων και την αυξητική επιβάρυνση που έχουν οι 
τιμές των φαρμάκων στον τιμάριθμο. Ομως η μέθοδος που ακολουθεί είναι 
εσφαλμένη και αδιέξοδη. Οι ρυθμιστικές παρεμβάσεις στην αγορά φαρμάκου δεν 
μπορούν να παραγνωρίζουν την κερδοφορία των επιχειρήσεων, διότι τότε αντί της 
συμπίεσης των τιμών θα οδηγηθούμε στην εξάλειψη των φαρμάκων από την αγορά. 
Ούτε η λογική της χαμηλότερης διεθνώς τιμής μπορεί να αποτελεί απαράβατο 
κανόνα κοστολόγησης, αφού στη λογική της ελεύθερης οικονομίας εντάσσεται και η 
διαφοροποίηση των τιμών. Ο καλύτερος τρόπος συγκράτησης των τιμών είναι η 
ενίσχυση του ανταγωνισμού μέσω των εισαγωγών από χαμηλού κόστους χώρες, υπό 
τον όρο ότι δεν θα τρωθεί η ποιότητα των φαρμάκων. 

ΣΕ ΚΑΘΕ περίπτωση, όμως, η κρατική παρέμβαση δεν μπορεί να είναι 
"προκρούστειας λογικής" και να εξυπηρετεί άλλους στόχους, διότι τότε ζημιωμένοι 
θα είναι όχι μόνον η οικονομία αλλά και οι καταναλωτές. 
</DOC>

