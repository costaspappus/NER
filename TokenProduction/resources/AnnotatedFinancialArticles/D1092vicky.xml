<DOC>ΧΡΗΜΑΤΙΣΤΗΡΙΟ 


Εντονες διακυμάνσεις του Δείκτη

ΤΟ "ΦΡΑΓΜΑ" των 1.800 μονάδων έσπασε χθες, πρόσκαιρα, ο Γενικός Δείκτης 
Τιμών του <ENAMEX TYPE='ORGANIZATION'>ΧΑΑ</ENAMEX> για να σημειώσει κάθετη πτώση στη συνέχεια και να κλείσει με 
ελάχιστη διαφοροποίηση από την τιμή στην οποία είχε διαμορφωθεί την περασμένη 
Παρασκευή. Συγκεκριμένα, παρά τις έντονες διακυμάνσεις που παρουσίασε, ο 
Γενικός Δείκτης Τιμών κατόρθωσε να κλείσει χθες στις 1.779,64 μονάδες, 
καταγράφοντας ελαφρά θετική διαφοροποίηση της τάξης του 0,29 της ακεραίου 
μονάδος ή 0,02%. Και τούτο, ενώ η ενδοσυνεδριακή του διακύμανση ήταν μεταξύ 
1.773,04 και 1.800,60 μονάδων. 

Ο δείκτης FTSE/ASE, που αποτελείται από 20 επίλεκτες μετοχές εταιριών υψηλής 
κεφαλαιοποίησης, έκλεισε στις 1.046,64 μονάδες, σημειώνοντας ουσιαστικότερη 
άνοδο της τάξης των 3,56 μονάδων ή 0,34%. Η αξία συναλλαγών ήταν υψηλή, 
καθώς διαμορφώθηκε σε 48,76 δισ. δρχ. με πρωταγωνιστή τον όμιλο <ENAMEX TYPE='ORGANIZATION'>Στασινόπουλου</ENAMEX> 
και ειδικότερα τις "χειροκίνητες" συναλλαγές (πακέτα) επί των "<ENAMEX TYPE='ORGANIZATION'>ΣΙΔΕΝΟΡ</ENAMEX>" και 
"<ENAMEX TYPE='ORGANIZATION'>ΕΛΒΑΛ</ENAMEX>". 

Συγκεκριμένα, συνολικά διακινήθηκαν 2,74 εκατ. μετοχές της "<ENAMEX TYPE='ORGANIZATION'>ΕΛΒΑΛ</ENAMEX>" αξίας 8,27 
δισ. δρχ. και 537.160 μετοχές της "<ENAMEX TYPE='ORGANIZATION'>ΣΙΔΕΝΟΡ</ENAMEX>" αξίας 8,4 δισ. δρχ. Τις σχετικές 
πράξεις πραγματοποίησαν οι χρηματιστηριακές εταιρίες <ENAMEX TYPE='ORGANIZATION'>Εθνική</ENAMEX>, <ENAMEX TYPE='ORGANIZATION'>Aplha</ENAMEX>, <ENAMEX TYPE='ORGANIZATION'>Σίγμα</ENAMEX>, 
<ENAMEX TYPE='ORGANIZATION'>Telesis</ENAMEX>, <ENAMEX TYPE='ORGANIZATION'>Euroxx</ENAMEX>, <ENAMEX TYPE='ORGANIZATION'>Κερδώος Ερμής</ENAMEX> και <ENAMEX TYPE='ORGANIZATION'>Κύκλος</ENAMEX>. Σύμφωνα με χρηματιστηριακές πηγές, 
τα "πακέτα" εντάσσονται στο πλαίσιο διαδικασιών καταγραφής υπεραξιών και 
ενδοοικογενειακών μεταβιβάσεων.</DOC> 


