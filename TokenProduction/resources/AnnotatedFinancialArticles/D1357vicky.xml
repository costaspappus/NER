<DOC>Διαβουλεύσεις για αναπροσαρμογή των τιμολογίων από τις <ENAMEX TYPE='ORGANIZATION'>ΔΕΚΟ</ENAMEX>


Ρεπορτάζ: <ENAMEX TYPE='PERSON'>Γ. Κράλογλου</ENAMEX> 

ΠΑΡΑΣΚΗΝΙΑΚΕΣ διαβουλεύσεις για παράταση των συζητήσεων και των 
οποιωνδήποτε τελικών αποφάσεων σχετικά με την αναπροσαρμογή των τιμολογίων 
του <ENAMEX TYPE='ORGANIZATION'>Δημοσίου</ENAMEX>, και ιδίως του ηλεκτρικού ρεύματος και των κάθε μορφής εισιτηρίων, 
εμφανίστηκαν σε κομματικό αλλά και κυβερνητικό επίπεδο. 

Αποψη που πρωταγωνίστησε στις συζητήσεις είναι το ότι δεν πρέπει να γίνουν οι 
μερικές αυξήσεις των τιμολογίων μέσα στους αμέσως προσεχείς μήνες, γιατί η 
αναγκαστική κλιμάκωση που θα ακολουθήσει την πρώτη ομάδα των αυξήσεων (οι 
οποίες έχουν μάλλον αποφασιστεί) θα επιβαρύνει το κλίμα, το οποίο εκ των 
πραγμάτων θα είναι βαρύ, λόγω των συζητήσεων και των αντιπαραθέσεων που 
αναμένονται κατά την περίοδο αυτήν: 
* Στη Βουλή, όπου θα κορυφωθούν οι εργασίες για την προώθηση νομοθετικού 
έργου ενόψει των θερινών διακοπών. 
* Στις γενικές συνελεύσεις των παραγωγικών τάξεων, που ξεκινούν εντός του 
Μαόου και θα ολοκληρωθούν στο τέλος <TIMEX TYPE='DATE'>Ιουνίου</TIMEX>. 
* Στα διαβήματα που θα γίνουν κατά το ίδιο χρονικό διάστημα, όταν οι διάφορες 
κοινωνικές ομάδες φροντίζουν να προδιαθέτουν τις κυβερνήσεις ώστε να μην 
προχωρήσουν σε αποφάσεις κατά τη θερινή περίοδο, η οποία πάντα προσφέρεται, 
λόγω του θετικού ψυχολογικού κλίματος των διακοπών. 

Πρόταση που γίνεται στο πλαίσιο των διαβουλεύσεων είναι τα κρατηθούν όσο το 
δυνατόν "παγωμένα" τα τιμολόγια του <ENAMEX TYPE='ORGANIZATION'>Δημοσίου</ENAMEX> για το τρέχον έτος και να 
προαναγγελθούν αυξήσεις για τις αρχές του <TIMEX TYPE='DATE'>1998</TIMEX>. 

Η πρόταση αυτή δεν έχει βρει ακόμη αποδέκτες στους βασικούς οικονομικούς 
υπουργούς, οι οποίοι επιδιώκουν να απομακρύνουν, όσο το δυνατόν συντομότερα, 
όλες τις <ENAMEX TYPE='ORGANIZATION'>ΔΕΚΟ</ENAMEX> και τους κρατικούς οργανισμούς κοινής ωφελείας από τον δημόσιο 
κορβανά και από τους μηχανισμούς εγγυήσεων του <ENAMEX TYPE='ORGANIZATION'>Δημοσίου</ENAMEX> για δανειοδοτήσεις. 

Αυτό, άλλωστε, έκανε η κυβέρνηση και στην περίπτωση του <ENAMEX TYPE='ORGANIZATION'>ΟΑΣΑ</ENAMEX>, με την 
απορρόφηση χρεών του υπό τον όρο ότι δεν πρόκειται να εγγυηθεί το <ENAMEX TYPE='ORGANIZATION'>Δημόσιο</ENAMEX> για 
τις μελλοντικές δανειοδοτήσεις του. Η τακτική αυτή, ωστόσο, επιβάλλει 
απαραιτήτως και περιορισμένη παρέμβαση της κυβέρνησης στην τιμολογιακή 
πολιτική των οργανισμών, αφού οι αναπροσαρμογές των τιμών των παρεχομένων 
υπηρεσιών τους είναι ο βασικότερος πόρος για την κάλυψη δαπανών ή επενδύσεων.</DOC>

