<DOC>ΓΙΑ ΤΗ ΝΕΑ ΣΥΜΒΑΣΗ 


Μακρύς ο δρόμος για συμφωνία ΣΕΒ - ΓΣΕΕ

ΠΡΟΟΠΤΙΚΗ μακράς διαπραγμάτευσης προοιωνίζεται η απόσταση που χωρίζει τις 
προτάσεις της <ENAMEX TYPE='ORGANIZATION'>ΓΣΕΕ</ENAMEX> και των εργοδοτικών οργανώσεων σχετικά με τους όρους 
υπογραφής της νέας Εθνικής Γενικής Συλλογικής Σύμβασης Εργασίας (ΕΓΣΣΕ). 
Ουσιαστικές διαφορές έχουν να κάνουν με το ύψος των αυξήσεων, με αιχμή τον 
τρόπο υπολογισμού και κατανομής της αύξησης της παραγωγικότητας και με τα 
θεσμικά ζητήματα, με την εκατέρωθεν απόρριψη του 35ώρου και της 
ελαστικοποίησης της εργασίας στο επίκεντρο. 

Η εικόνα αυτής της ρευστότητας επηρεάζεται και από πολλές πολιτικές 
παραμέτρους, όπως το αιφνιδίως "πολυσυζητούμενο" ενδεχόμενο πολύ πρόωρων 
εκλογών. Χθες έγινε η πρώτη κατ' ουσία- διαπραγματευτική συνάντηση μεταξύ των 
διαπραγματευτικών ομάδων της <ENAMEX TYPE='ORGANIZATION'>ΓΣΕΕ</ENAMEX> και, από την άλλη πλευρά, του <ENAMEX TYPE='ORGANIZATION'>ΣΕΒ</ENAMEX>, της 
<ENAMEX TYPE='ORGANIZATION'>ΕΣΕΕ</ENAMEX> και της <ENAMEX TYPE='ORGANIZATION'>ΓΣΕΒΕΕ</ENAMEX>. Χωρίς να εισέλθουν σε επιμέρους θέματα της σύμβασης 
διαπίστωσαν διαφορές και στις γενικές τους απόψεις. 

Ο πρόεδρος του ΣΕΒ <ENAMEX TYPE='PERSON'>Ιάσων Στράτος</ENAMEX> έκανε λόγο για σύμβαση με διάρκεια σαφώς 
άνω του έτους και για κατοχύρωση διορθωτικού ποσού αύξησης, σε περίπτωση 
υπέρβασής της από τον πληθωρισμό. Επιπλέον, ο κ. <ENAMEX TYPE='PERSON'>Στράτος</ENAMEX> υποστήριξε τη θέση του 
συνδέσμου περί προστασίας των επενδυτικών δυνατοτήτων των επιχειρήσεων, κατά 
την κατανομή της αύξησης της παραγωγικότητας. 

Από την πλευρά της <ENAMEX TYPE='ORGANIZATION'>ΓΣΕΕ</ENAMEX> υιοθετείται διαφορετική αντίληψη περί υπολογισμού και 
κατανομής της παραγωγικότητας, αυτή συναντά όμως την αντίθεση τουλάχιστον της 
<ENAMEX TYPE='ORGANIZATION'>ΕΣΕΕ</ENAMEX>. Η <ENAMEX TYPE='ORGANIZATION'>ΓΣΕΒΕΕ</ENAMEX> πιθανολογείται ότι θα καταθέσει, κατά τα ειωθότα, ενδιάμεση 
οικονομική πρόταση - γέφυρα μεταξύ εκείνων <ENAMEX TYPE='ORGANIZATION'>ΓΣΕΕ</ENAMEX> και <ENAMEX TYPE='ORGANIZATION'>ΣΕΒ</ENAMEX>, οι οποίες 
υπολογίζονται αντιστοίχως σε 6-7% και, αντιστοίχως, έως 4,5%. 

Οι εμπορικοί σύλλογοι προσεγγίζουν τις οικονομικές προτάσεις του <ENAMEX TYPE='ORGANIZATION'>ΣΕΒ</ENAMEX>, ενώ χάσμα 
χωρίζει συνδικάτα και εργοδότες ως προς τα θεσμικά. Η απόρριψη ακόμη και της 
συζήτησης περί το 35ωρο, όπως διατυπώνεται από τις εργοδοτικές οργανώσεις, 
"απαντάται" από την εκ μέρους της <ENAMEX TYPE='ORGANIZATION'>ΓΣΕΕ</ENAMEX>- άρνηση "κεντρικής" ρύθμισης 
εργασιακών θεμάτων. Η επόμενη συνάντηση των δύο πλευρών προγραμματίζεται -
κατ' αρχήν- για τις 26 του μηνός στα γραφεία της <ENAMEX TYPE='ORGANIZATION'>ΓΣΕΒΕΕ</ENAMEX>.</DOC>

