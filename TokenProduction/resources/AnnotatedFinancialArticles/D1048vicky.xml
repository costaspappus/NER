<DOC><ENAMEX TYPE='PERSON'>ΧΡ. ΠΡΩΤΟΠΑΠΑΣ</ENAMEX> 


Μένει το 8ωρο - μερική απασχόληση σε νέες προσλήψεις

"ΔΕΝ ΥΠΑΡΧΕΙ θέμα κατάργησης του 8ωρου εργασίας και ουδέποτε ετέθη από την 
πλευρά μου", διευκρίνισε αμέσως μετά τη συνάντηση που είχε χθες με τον 
πρωθυπουργό ο υφυπουργός Εργασίας και Κοινωνικών Ασφαλίσεων. Ο κ. <ENAMEX TYPE='PERSON'>Χρ. 
Πρωτόπαπας</ENAMEX>, που ενημέρωσε τον πρωθυπουργό για την πορεία του κοινωνικού 
διαλόγου, καθώς και για άλλα θέματα της αρμοδιότητάς του, διευκρίνισε επίσης ότι η 
εισήγησή του για τη μερική απασχόληση στο <ENAMEX TYPE='ORGANIZATION'>Δημόσιο</ENAMEX> δεν αφορά τους ήδη 
εργαζομένους, αλλά όσους θα προσληφθούν από εδώ και πέρα. "Δεν θα υπάρξει 
τίποτε που να θίγει τις εργασιακές σχέσεις των ήδη εργαζομένων", τόνισε 
κατηγορηματικά. 

Σχετικά με την πορεία του κοινωνικού διαλόγου, από κυβερνητικής πλευράς 
εκφράζεται αισιοδοξία ότι τελικά, παρά τα προβλήματα που υπάρχουν, θα εξευρεθεί 
κοινός τόπος σε ό,τι αφορά το συνταξιοδοτικό - ασφαλιστικό και στις γενικές 
κατευθύνσεις αναμόρφωσης των εργασιακών σχέσεων. Τα συμπεράσματα και η 
σύμπτωση απόψεων, όπου υπάρξει, θα ληφθούν υπ' όψιν από την κυβέρνηση, η 
οποία για το άμεσο μέλλον δεν φέρεται διατεθειμένη να προωθήσει αλλαγές που θα 
πυροδοτούσαν εκρήξεις στις τάξεις των εργαζομένων. 

Ο πρωθυπουργός, σύμφωνα με έγκυρες πληροφορίες, μολονότι δεν εξέφρασε ακόμη 
άποψη, άκουσε με προσοχή την εισήγηση του υφυπουργού Εργασίας και ζήτησε να 
προχωρήσει ο κοινωνικός διάλογος, ώστε να καταγραφούν οι απόψεις των εταίρων 
και όπου υπάρχει σύμπτωση απόψεων να προχωρήσει η διαδικασία θεσμικής 
κατοχύρωσής τους.</DOC> 


