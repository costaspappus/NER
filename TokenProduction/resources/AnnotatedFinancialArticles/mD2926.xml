<DOC>
Μέτριες συναλλαγές


ΜΕ ΟΡΙΑΚΑ κέρδη της τάξης του 0,31% και μετά από μάλλον άτονες συναλλαγές, 
έκλεισε χθες ο Γενικός Δείκτης Τιμών, στις 1.440,13 μονάδες. Και τούτο ενώ η 
ενδοσυνεδριακή του διακύμανση ήταν μεταξύ 1.435,24 και 1.450,97 μονάδων. Ο 
δείκτης FTSE/ASE-20, ο οποίος απαρτίζεται από μετοχές τραπεζών και εταιριών 
υψηλής κεφαλαιοποίησης έκλεισε με περίπου αντίστοιχα κέρδη 0,34% στις 791,55 
μονάδες. Η αξία συναλλαγών διαμορφώθηκε στο μάλλον μέτριο επίπεδο των 16,45 
δισ. δρχ. επί 5,76 εκατ. τεμαχίων που άλλαξαν χέρια. 

Συνολικά, εκ των 235 μετοχών που κινήθηκαν, οι 71 έκλεισαν με κέρδη και οι 140 
με απώλειες, ενώ 24 δεν παρουσίασαν μεταβολή τιμής. Οπως επεσήμαιναν χθες 
έγκυρες χρηματιστηριακές πηγές απευθυνόμενες προς την "<ENAMEX TYPE='ORGANIZATION'>Εξπρές</ENAMEX>", παρά την 
επικράτηση ανοδικών τάσεων κατά την έναρξη της συνεδρίασης, η αγορά στη 
συνέχεια κάμφθηκε υπό το βάρος ρευστοποιήσεων κυρίως στον κατασκευαστικό 
τομέα, ο κλαδικός δείκτης του οποίου έκλεισε με σημαντικές απώλειες της τάξης του 
3,33%. Ρευστοποιήσεις παρατηρήθηκαν και σε τραπεζικές μετοχές, αν και στο τέλος, 
ο κλαδικός τους δείκτης έκλεισε σε μικτά κέρδη. 

Σύμφωνα με τις ίδιες πηγές, υπάρχει ευθεία μετατόπιση αγοραστικού ενδιαφέροντος 
από τις "βαριές" μετοχές εταιριών υψηλής κεφαλαιοποίησης και τραπεζών σε εκείνες 
των ταχέως αναπτυσσόμενων εταιριών. Παράλληλα, υπάρχουν επιλεκτικές 
τοποθετήσεις, στη βάση της πορείας κάθε εταιρίας αλλά και της πληροφόρησης που 
διαχέεται σχετικά με αυτή. Στο πλαίσιο αυτό έντονη συναλλακτική δραστηριότητα 
αλλά και κέρδη σημείωσε η <ENAMEX TYPE='ORGANIZATION'>Ιντρακόμ</ENAMEX>, η <ENAMEX TYPE='ORGANIZATION'>Ελληνική Εταιρία Εμφιαλώσεως</ENAMEX>, η 
<ENAMEX TYPE='ORGANIZATION'>Μυτιληναίος</ENAMEX> αλλά και η μετοχή της <ENAMEX TYPE='ORGANIZATION'>Εθνικής Τραπέζης</ENAMEX>. Την υψηλότερη ποσοστιαία 
άνοδο κατέγραψε η μετοχή της <ENAMEX TYPE='ORGANIZATION'>Αφοί Λαμπρόπουλοι</ENAMEX>, των <ENAMEX TYPE='ORGANIZATION'>Γενικών Αποθηκών</ENAMEX>, η 
προνομιούχος <ENAMEX TYPE='ORGANIZATION'>Πλαστικά Μακεδονίας</ENAMEX> και η <ENAMEX TYPE='ORGANIZATION'>Θεσσαλική</ENAMEX>.
</DOC>
