<DOC>ΠΡΟΫΠΟΛΟΓΙΣΜΟΣ 1997 


Στα 300 δισ. η "μαύρη τρύπα"...

Η ΠΡΟΒΛΕΠΟΜΕΝΗ υπέρβαση των δαπανών τουλάχιστον κατά 150 δισ. δραχμές 
και η υστέρηση των εσόδων σε επίπεδα σαφώς υψηλότερα επίσης των 150 δισ. δρχ. 
κατά το <TIMEX TYPE='DATE'>1997</TIMEX>, προβληματίζουν έντονα την κυβέρνηση. Και μάλιστα, ενόψει και της 
κατάρτισης του νέου Προϋπολογισμού, που αποτέλεσε αντικείμενο χθεσινής 
σύσκεψης στο <ENAMEX TYPE='ORGANIZATION'>υπουργείο Εθνικής Οικονομίας</ENAMEX> υπό τον υπουργό <ENAMEX TYPE='PERSON'>Γ. Παπαντωνίου</ENAMEX> και 
με τη συμμετοχή των υφυπουργών <ENAMEX TYPE='PERSON'>Ν. Χριστοδουλάκη</ENAMEX> και <ENAMEX TYPE='PERSON'>Γ. Δρυ</ENAMEX>, καθώς και 
υπηρεσιακών παραγόντων. 

Τα δύο αυτά σοβαρά προβλήματα στην εκτέλεση του τρέχοντος Προϋπολογισμού, 
θα αποτελέσουν αντικείμενο νέας σύσκεψης που θα πραγματοποιηθεί αύριο, αυτή 
την φορά υπό τον πρωθυπουργό <ENAMEX TYPE='PERSON'>Κ. Σημίτη</ENAMEX>, ο οποίος θα ενημερωθεί από τον κ. 
<ENAMEX TYPE='PERSON'>Παπαντωνίου</ENAMEX>. Στη χθεσινή σύσκεψη εξετάσθηκαν διάφορα "σενάρια" που θα 
μπορούσαν να υποστηρίξουν τον Προϋπολογισμό 1998, όπως είναι η επιβολή τελών 
στην κινητή τηλεφωνία, η επιβολή φόρου στις αγοραπωλησίες μετοχών και η αύξηση 
του φόρου στις αποδόσεις των κρατικών τίτλων. 

Σύμφωνα με πληροφορίες, οι δαπάνες του Κρατικού Προϋπολογισμού 1998 θα 
συγκρατηθούν στο 6% προκειμένου να επιτευχθούν οι στόχοι του Προγράμματος 
Σύγκλισης της οικονομίας. Στόχος κυρίως είναι να συγκρατηθούν οι πρωτογενείς 
δαπάνες για τον σχηματισμό πρωτογενούς πλεονάσματος για τη χρηματοδότηση των 
δημοσιονομικών ελλειμμάτων. Σημειώνεται ότι το <ENAMEX TYPE='ORGANIZATION'>υπουργείο Οικονομικών</ENAMEX> 
αποσκοπεί στη συμπίεση των δαπανών για το <TIMEX TYPE='DATE'>1998</TIMEX> πέραν των υπουργείων και για 
την Αυτοδιοίκηση.</DOC> 


