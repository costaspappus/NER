<DOC>ΣΥΜΦΩΝΑ ΜΕ ΤΙΣ ΕΙΣΗΓΗΣΕΙΣ ΤΟΥ <ENAMEX TYPE='ORGANIZATION'>ΥΠΕΘΟ</ENAMEX> ΣΤΗΝ <ENAMEX TYPE='ORGANIZATION'>ΠΟΛΙΤΙΚΗ 
ΓΡΑΜΜΑΤΕΙΑ ΤΟΥ ΠΑΣΟΚ</ENAMEX> 


Χωρίς φορολογικές εκπλήξεις το ΅98

Ρεπορτάζ: <ENAMEX TYPE='PERSON'>Γ. Διαμαντόπουλος</ENAMEX> 

ΔΙΑΦΟΡΕΤΙΚΕΣ απόψεις, όσον αφορά την πολιτική για την αποκλιμάκωση του 
πληθωρισμού, εκφράστηκαν από κυβερνητικά στελέχη κατά τη διάρκεια της χθεσινής 
συνεδρίασης της <ENAMEX TYPE='ORGANIZATION'>Πολιτικής Γραμματείας του ΠΑΣΟΚ</ENAMEX>, υπό την προεδρία του 
πρωθυπουργού Κ. <ENAMEX TYPE='PERSON'>Σημίτη</ENAMEX>. 

Για την οικονομική πολιτική εισήγηση έκανε ο υπουργός Εθνικής Οικονομίας και 
Οικονομικών <ENAMEX TYPE='PERSON'>Γ. Παπαντωνίου</ENAMEX>, ο οποίος υπογράμμισε ότι θα συνεχισθεί η αυστηρή 
πολιτική το <TIMEX TYPE='DATE'>1998</TIMEX>, με έμφαση στις δαπάνες, ενώ θα υπάρξουν σοβαρές παρεμβάσεις 
στις δημόσιες επιχειρήσεις και οργανισμούς. 

"Δεν θα υπάρξουν φορολογικές εκπλήξεις", φέρεται ότι είπε ο κ. <ENAMEX TYPE='PERSON'>Παπαντωνίου</ENAMEX>, ο 
οποίος υποστήριξε ότι το αργότερο μέχρι το <TIMEX TYPE='DATE'>1999</TIMEX> η ελληνική οικονομία θα πληροί 
τα κριτήρια σύγκλισης για τη συμμετοχή της χώρας στο τρίτο στάδιο της 
<ENAMEX TYPE='ORGANIZATION'>Οικονομικής και Νομισματικής Ενωσης</ENAMEX>. 

Σύμφωνα με πληροφορίες, ο πρωθυπουργός έκανε μια γενική εισήγηση, που 
εστιάσθηκε κυρίως σε θέματα συντονισμού και αποφυγής τριβών στο εσωτερικό της 
κυβέρνησης. Πάντως, ο πρωθυπουργός φερόταν χθες ως ενοχλημένος για όσα 
συνέβησαν στη <ENAMEX TYPE='ORGANIZATION'>Βουλή</ENAMEX>, όπου ο υφυπουργός Οικονομικών <ENAMEX TYPE='PERSON'>Γ. Δρυς</ENAMEX> δεν κατέστη 
δυνατόν να περάσει την τροπολογία για το πετρέλαιο θέρμανσης, αφού δεν υπήρχε η 
σχετική κυβερνητική πλειοψηφία. 

Το θέμα αυτό, που εντάσσεται σε ένα γενικότερο θέμα "ενιαίας γραμμής" και 
στήριξης της κυβερνητικής πολιτικής από την Κοινοβουλευτική Ομάδα, αναμένεται 
να κυριαρχήσει στην προσεχή συνεδρίαση της <ENAMEX TYPE='ORGANIZATION'>Πολιτικής Γραμματείας του ΠΑΣΟΚ</ENAMEX>. 

Χθες έγινε ιδιαίτερη συζήτηση για τα θέματα που αποτελούν αντικείμενο του 
κοινωνικού διαλόγου. Η κυβέρνηση φαίνεται ότι μεταθέτει οριστικά για το τέλος του 
<TIMEX TYPE='DATE'>1998</TIMEX> τις όποιες αποφάσεις για το ασφαλιστικό σύστημα, επιθυμώντας να μετριάσει 
τις ενδεχόμενες αντιδράσεις από τις αποφάσεις για το θέμα αυτό.</DOC>

