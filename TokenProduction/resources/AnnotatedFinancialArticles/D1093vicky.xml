<DOC>ΣΤΗΝ ΠΟΛΙΤΙΚΗ ΠΡΟΩΘΗΣΗΣ ΕΠΕΝΔΥΣΕΩΝ 


Παρεμβάσεις με παροχή φορολογικών διευκολύνσεων

Ρεπορτάζ: <ENAMEX TYPE='PERSON'>Γ. Κράλογλου</ENAMEX> 

ΠΑΡΕΜΒΑΣΕΙΣ στην πολιτική επενδύσεων, αναβάθμιση του πλέγματος κινήτρων 
με ουσιαστικοποίηση των φορολογικών διευκολύνσεων και επίλυση θεμάτων που 
απασχολούν μεγάλους επενδυτές (όπως π.χ. οι περιπτώσεις χρυσού της <ENAMEX TYPE='ORGANIZATION'>TVX</ENAMEX> και της 
μονάδας πολυπροπυλενίου) μεθοδεύονται από την κυβέρνηση ως αντίποδας στις 
πιθανές μεταβολές στην φορολόγηση των επιχειρήσεων ή ορισμένων δράσεων του 
τομέα υπηρεσιών. 

Ο πρωθυπουργός <ENAMEX TYPE='PERSON'>Κ. Σημίτης</ENAMEX> προσωπικά αλλά και οι βασικοί οικονομικοί υπουργοί 
εκτιμούν ότι πρέπει να βοηθήσουν αποφασιστικά για την παραπέρα ενίσχυση του 
επιχειρηματικού κλίματος με άμεση ενεργοποίηση μέτρων, προγραμμάτων και 
κλαδικών παρεμβάσεων για να αποφευχθούν πιθανές "νεφώσεις" στην 
επιχειρηματική αγορά στην περίπτωση που χρειασθούν κάποιες διορθωτικές κινήσεις 
για να ισορροπήσουν οι μηχανισμοί ομαλής εξέλιξης των στόχων του 
προϋπολογισμού. 

Στους επόμενους μήνες, λοιπόν, και παράλληλα με την κατάρτιση του 
προϋπολογισμού πρέπει να αναμένονται: 
* Συζητήσεις στο Υπουργικό Συμβούλιο και την <ENAMEX TYPE='ORGANIZATION'>Οικονομική Επιτροπή της 
κυβέρνησης</ENAMEX> πάνω σε προτάσεις του <ENAMEX TYPE='ORGANIZATION'>υπουργείου Ανάπτυξης</ENAMEX> για συλλογική 
αντιμετώπιση προβλημάτων σε βασικούς κλάδους με εμφανή μείωση της 
ανταγωνιστικότητάς τους, όπως π.χ. η ναυπηγική βιομηχανία, το αλουμίνιο, ο τομέας 
του ξύλου, του χαρτιού και από τους μικρομεσαίους το κόσμημα. 
* Επίσπευση των διεργασιών σε υπηρεσιακό επίπεδο για την αναμόρφωση του 
αναπτυξιακού νόμου με τρόπο που να αποδίδεται ξεχωριστή σημασία στα κίνητρα 
φορολογικών διευκολύνσεων. 
* Ενίσχυση της βιομηχανίας και της βιοτεχνίας μέσω του προγράμματος προμηθειών 
του <TIMEX TYPE='DATE'>1998</TIMEX>. 
* Κινήσεις αποφασιστικής σημασίας για την ολοκλήρωση της μεγάλης επένδυσης 
χρυσού.</DOC> 


