<DOC>ΑΠΟ ΤΟ ΥΠΟΥΡΓΕΙΟ 


Ετοιμάζονται αλλαγές σε εκπτώσεις, προσφορές

Ρεπορτάζ: <ENAMEX TYPE='PERSON'>Β. Τζοβάρας</ENAMEX> 

ΑΛΛΑΓΕΣ στο υφιστάμενο καθεστώς των εκπτώσεων και προσφορών ετοιμάζει η 
πολιτική ηγεσία του <ENAMEX TYPE='ORGANIZATION'>υπουργείου Ανάπτυξης</ENAMEX>, στο πλαίσιο της νέας νομοθεσίας περί 
ανταγωνισμού και σε μια προσπάθεια να ανακοπεί η φθίνουσα πορεία και οι 
εκφυλιστικές τάσεις του θεσμού. Και ενώ το υπουργείο προβληματίζεται για να 
περισώσει το κύρος του θεσμού και την αξιοπιστία του, που έχει πληγεί τα τελευταία 
χρόνια, αρχίζει από σήμερα η επίσημη περίοδος των εκπτώσεων του καλοκαιριού, οι 
οποίες θα διαρκέσουν ως το τέλος <TIMEX TYPE='DATE'>Αυγούστου</TIMEX>. Εκπτώσεις, λοιπόν, και με "τη βούλα" 
από σήμερα. Ομως, άτυπα και ανεπίσημα - και έως ένα σημείο παράνομα - οι θερινές 
εκπτώσεις άρχισαν με την έναρξη του <TIMEX TYPE='DATE'>Ιουνίου</TIMEX> και με τη μέθοδο των προεκπτώσεων 
που θεωρούνται παράτυπες, αφού καταστρατηγούν τον θεσμό. 

Εν πάση περιπτώσει από αύριο και για ένα συνεχές δίμηνο, το καταναλωτικό κοινό 
θα μπορεί να αγοράζει είδη με τιμές μειωμένες έως 50%, όπως υπόσχονται οι 
έμποροι. Οι μεγαλύτερες εκπτώσεις γίνονται, ως συνήθως, στα είδη ένδυσης και 
υπόδησης και ακολουθούν τα είδη οικιακού εξοπλισμού, τα είδη εξοχής και τα 
ηλεκτρονικά. Ηδη τα πολυκαταστήματα κάνουν από τις αρχές <TIMEX TYPE='DATE'>Ιουνίου</TIMEX> προσφορές με 
εκπτώσεις που κυμαίνονται από 15% έως 30% στα διάφορα προϊόντα που 
προαναφέρθηκαν, ενώ παρόμοια ποσοστά μείωσης των τιμών προσφέρονται και από 
τους μικρομεσαίους καταστηματάρχες. 

Ωστόσο, εφιστάται η προσοχή του καταναλωτικού κοινού στο θέμα της ποιότητας 
των προϊόντων. Καλό θα ήταν, συνιστούν οι υπεύθυνοι καταστηματάρχες και οι 
σύλλογοί τους, πριν κάποιος αγοράσει ένα προϊόν με μεγάλη έκπτωση, να ελέγχει αν 
το ποσοστό ανταποκρίνεται στην πραγματική τιμή και στην ποιότητα του είδους. 
Υπενθυμίζεται ότι όλα τα καταστήματα πρέπει να αναγράφουν στις ταμπέλες, τόσο 
την αρχική τιμή, όσο και εκείνη που προκύπτει από την έκπτωση.</DOC>

