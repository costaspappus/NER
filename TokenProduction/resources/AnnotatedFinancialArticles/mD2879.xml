<DOC>Νέες προοπτικές ανάπτυξης


ΤΕΡΑΣΤΙΑ οικονομική επιτυχία συνιστά για την <ENAMEX TYPE='LOCATION'>Ελλάδα</ENAMEX> η διαγραφόμενη προοπτική 
εισροής κοινοτικών πόρων ύψους 8 τρισ. δρχ. κατά την 7ετία 2000-2006. Το νέο 
πακέτο Σαντέρ, εφόσον τελικά εγκριθεί η πρόταση της Κομισιόν και δεν 
μεταβληθούν οι όροι κατανομής του, όχι μόνον είναι αυξημένο κατά 18% σε 
σταθερές τιμές έναντι του β' πακέτου Ντελόρ (<TIMEX TYPE='DATE'>1994-1999</TIMEX>), αλλά και ισοδυναμεί 
ετησίως με ανάπτυξη σε ποσοστό 3,5% επί του ΑΕΠ της χώρας. Αν, μάλιστα, 
συνυπολογισθούν και οι υποχρεωτικά δεσμευόμενοι εθνικοί πόροι 
συγχρηματοδότησης των έργων τα οποία θα τροφοδοτήσει το πακέτο Σαντέρ, τότε η 
συνολική τονωτική ένεση στην ελληνική οικονομία ανέρχεται σε 4,8% επί του ΑΕΠ 
ετησίως. Γίνεται, δηλαδή, αντιληπτό πως και μόνον από την αξιοποίηση του πακέτου 
Σαντέρ είναι δυνατόν να απορροφηθεί σταδιακά η υψηλή ανεργία που πλήττει τη 
χώρα. 

ΜΕ παρόμοιας έκτασης και ισχύος ποταμούς κεφαλαίων να εισρέουν στη χώρα, η 
οικονομική απογείωση και ο εκσυγχρονισμός της ελληνικής οικονομίας θα πρέπει να 
θεωρούνται δεδομένα. Η ταυτόχρονη διασφάλιση της παράλληλης αρωγής εκ μέρους 
του Ταμείου Συνοχής για 10 περίπου ακόμη χρόνια (έως ότου δηλαδή το κατά 
κεφαλήν ΑΕΠ της χώρας φθάσει το 90% του αντίστοιχου κοινοτικού) αποτελεί 
εγγύηση για την αμφισβητούμενη από πολλούς δυνατότητα πραγματικής 
οικονομικής Σύγκλισης προς την <ENAMEX TYPE='ORGANIZATION'>Ε.Ε.</ENAMEX> 

ΓΙΑ να αποκτήσουμε μια αίσθηση της αναλογίας, θυμίζουμε πως το πρόγραμμα 
Μάρσαλ για την οικονομική ενίσχυση 16 χωρών της <ENAMEX TYPE='LOCATION'>Ευρώπης</ENAMEX> εφαρμόστηκε στο 
διάστημα <TIMEX TYPE='DATE'>1948-51</TIMEX> και ισοδυναμούσε συνολικά με 80 δισ. δολ. σε σημερινές τιμές (ή 
22 τρισ. δρχ.) και για τις 16 χώρες - αποδέκτες, ή αλλιώς αντιστοιχούσε σε κάτι 
λιγότερο του 2,5% του ΑΕΠ κάθε χώρας - αποδέκτη σε ετήσια βάση. 

ΒΕΒΑΙΩΣ, προϋπόθεση για την επίτευξη τέτοιων ρυθμών ανάπτυξης είναι η πλήρης 
απορρόφηση και η πολλαπλασιαστική αξιοποίηση (βλ. αυξανόμενη εμπλοκή του 
ιδιωτικού τομέα στα έργα), από τις οικονομικές δυνάμεις της χώρας, των κοινοτικών 
πόρων, καθώς και η διατήρηση της επιτυχούς πορείας Σύγκλισης με τελικό 
αποτέλεσμα την ένταξη στην <ENAMEX TYPE='ORGANIZATION'>Ε.Ε.</ENAMEX> το <TIMEX TYPE='DATE'>2001</TIMEX>. Διότι θα ήταν παράλογο να αναμένουμε 
την κοινοτική βοήθεια των διαρθρωτικών ταμείων ώστε να προσεγγίσουμε την 
πραγματική Σύγκλιση, αν προηγουμένως δεν συναινούμε με μια σφιχτή οικονομική 
πολιτική, η οποία είναι απαράβατος όρος για την ονομαστική Σύγκλιση. 

Η ΠΡΟΟΠΤΙΚΗ του πακέτου Σαντέρ αποτελεί μια σαφή επιβράβευση της 
οικονομικής πολιτικής Σύγκλισης των δομικά αδυνάμων χωρών της <ENAMEX TYPE='ORGANIZATION'>Ε.Ε.</ENAMEX>, της 
<ENAMEX TYPE='LOCATION'>Ελλάδας</ENAMEX> συμπεριλαμβανομένης. Συγχρόνως, όμως, υποδεικνύει με σαφήνεια την 
αδήριτη ανάγκη συνέχισής της.
</DOC>
