<DOC>
Αρνητικό κλίμα στο <ENAMEX TYPE='ORGANIZATION'>ΧΑΑ</ENAMEX>


ΜΕ ΜΙΚΡΕΣ απώλειες, της τάξης των 3,6 μονάδων ή του 0,25%, έκλεισε χθες ο 
Γενικός Δείκτης Τιμών του <ENAMEX TYPE='ORGANIZATION'>ΧΑΑ</ENAMEX>, στις 1.448,04 μονάδες. Και τούτο ενώ συνολικά 
διακυμάνθηκε μεταξύ 1.441,15 και 1.459,22 μονάδων. Ο δείκτης FTSE/ASE-20, ο 
οποίος απαρτίζεται από μετοχές τραπεζών και εταιριών υψηλής κεφαλαιοποίησης, 
έκλεισε στις 793,88 μονάδες, καταγράφοντας ουσιαστικότερες απώλειες της τάξης 
του 0,65%, υπό το βάρος ρευστοποιήσεων στον τραπεζικό τομέα. 

Η αξία συναλλαγών παρέμεινε στα γνώριμα για την περίοδο αυτή επίπεδα, καθώς δεν 
υπερέβη τα 14,72 δισ. δρχ. επί 6,06 εκατ. μετοχών που άλλαξαν χέρια. Συνολικά, εκ 
των 231 που κινήθηκαν, οι 72 έκλεισαν με κέρδη, οι 128 με ζημίες και 31 δίχως 
μεταβολή τιμής έναντι της προηγουμένης. Σύμφωνα με έγκυρες χρηματιστηριακές 
πηγές, καταλυτικής σημασίας στη διαμόρφωση του χρηματιστηριακού "κλίματος" 
υπήρξε χθες η απόφαση του <ENAMEX TYPE='ORGANIZATION'>Αρείου Πάγου</ENAMEX> για το ζήτημα του ανατοκισμού των 
τόκων, καθώς επλήγη για μία ακόμη φορά η προσδοκία περί αυξημένων κερδών εκ 
μέρους των τραπεζών. 

Ειδικότερα, παρά την ύπαρξη σχετικά ανοδικών τάσεων κατά την έναρξη των 
συναλλαγών, στη συνέχεια υπήρξε κύμα ρευστοποιήσεων μετοχών τραπεζών, 
οδηγώντας τελικώς τον σχετικό κλαδικό δείκτη τους σε απώλειες 1,13%. Σύμφωνα 
με τις ίδιες πηγές, το κλίμα της αγοράς παραμένει αρνητικό και εξαιτίας της πορείας 
των επιτοκίων στη διατραπεζική αγορά, τα οποία εκ νέου χθες σημείωσαν σχετική 
άνοδο. 

Πάντως, κατά τη χθεσινή συνεδρίαση έντονο συναλλακτικό ενδιαφέρον υπήρξε για 
τη μετοχή της <ENAMEX TYPE='ORGANIZATION'>Μυτιληναίος</ENAMEX>, για ακόμη μία φορά, ενώ ακολούθησε η μετοχή της 
<ENAMEX TYPE='ORGANIZATION'>Τράπεζας Μακεδονίας Θράκης</ENAMEX>, της <ENAMEX TYPE='ORGANIZATION'>Τραπέζης Εργασίας</ENAMEX>, του <ENAMEX TYPE='ORGANIZATION'>Ιατρικού Κέντρου</ENAMEX>, της 
<ENAMEX TYPE='ORGANIZATION'>Ιντρακόμ</ENAMEX>, των <ENAMEX TYPE='ORGANIZATION'>Επιχειρήσεων Αττικής</ENAMEX> και της <ENAMEX TYPE='ORGANIZATION'>Εθνικής Τράπεζας</ENAMEX>. Τα υψηλότερα 
ποσοστιαία κέρδη σημείωσε η μετοχή της <ENAMEX TYPE='ORGANIZATION'>Μεταλλοπλαστικής Αγρινίου</ENAMEX>, της 
<ENAMEX TYPE='ORGANIZATION'>Αθηναία</ENAMEX>, της <ENAMEX TYPE='ORGANIZATION'>Ράδιο-Αθήναι</ENAMEX>, της <ENAMEX TYPE='ORGANIZATION'>Αλκάρ-ΑΕΜΕΤ</ENAMEX>, της <ENAMEX TYPE='ORGANIZATION'>Παπουτσάνης</ENAMEX> και η 
προνομιούχος της <ENAMEX TYPE='ORGANIZATION'>Ρόκας</ENAMEX>.
</DOC>
