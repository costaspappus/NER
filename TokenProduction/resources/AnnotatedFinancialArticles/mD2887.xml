<DOC>Μαθήματα <ENAMEX TYPE='PERSON'>Τιτμάγιερ</ENAMEX>


Η ΔΙΑΛΕΞΗ που παρεχώρησε, προ ημερών, σε εκδήλωση της <ENAMEX TYPE='ORGANIZATION'>Τραπέζης της 
Ελλάδος</ENAMEX>, ο πρόεδρος της
Μπούντεσμπανκ <ENAMEX TYPE='PERSON'>Χ. Τιτμάγιερ</ENAMEX>, με θέμα τις "Συνέπειες της <ENAMEX TYPE='ORGANIZATION'>ΟΝΕ</ENAMEX> για το διεθνές 
νομισματικό σύστημα",
αποτέλεσε, κατ' ουσίαν, μια συστημένη επιστολή με παραλήπτη την ελληνική 
κυβέρνηση. 

ΑΝΑΦΕΡΟΜΕΝΟΣ στη γενικότερη εμπειρία της ιστορικής εξέλιξης του διεθνούς 
νομισματικού
συστήματος, την κυριαρχία αλλά και τα διδάγματα από τη ζώνη δολαρίου, τις 
σχέσεις δολαρίου - ευρώ
και τις προοπτικές της νομισματικής ενοποίησης στην <ENAMEX TYPE='LOCATION'>Ευρώπη</ENAMEX>, ο πρόεδρος της 
<ENAMEX TYPE='ORGANIZATION'>Μπούντεσμπανκ</ENAMEX> δεν
παρέλειψε να αναφερθεί στα προβλήματα που επιφυλάσσει το ευρώ, και η αφαίρεση 
της αυτονομίας της
εθνικής νομισματικής πολιτικής, σε μια χώρα - μέλος που θα επιχειρήσει να ενταχθεί 
βεβιασμένα και επί
τη βάσει μιας εικονικής σύγκλισης προς τα κριτήρια του Μάαστριχτ, χωρίς δηλαδή 
να έχει πραγματικά
αποκαταστήσει την εσωτερική και εξωτερική σταθερότητα της οικονομίας της. 

ΓΙΑ τον κ. <ENAMEX TYPE='PERSON'>Τιτμάγιερ</ENAMEX> δεν νοείται εσπευσμένη ένταξη στο ευρώ, χωρίς δηλαδή να έχει 
προηγουμένως
εμπράκτως αποδειχθεί η ικανότητα της χώρας να σταθεροποιήσει την οικονομία της 
και να διατηρήσει
την εμπιστοσύνη των αγορών. Οιαδήποτε προσπάθεια πρόωρης ένταξης, με την 
προοπτική η ίδια η
ένταξη να ενισχύσει την ικανότητα της χώρας να σταθεροποιήσει την οικονομία της, 
θα σήμαινε,
αντιθέτως, την επιδείνωση της ανταγωνιστικότητάς της και τη διεύρυνση της 
απόστασης που τη χωρίζει
από την πραγματική σύγκλιση με την <ENAMEX TYPE='ORGANIZATION'>Ε.Ε.</ENAMEX> Αυτό θα είχε ως αποτέλεσμα την αναγκαία 
καταβολή ακόμη
μεγαλύτερων προσπαθειών προσαρμογής εκ μέρους της πραγματικής οικονομίας της 
χώρας αυτής μετά
την ένταξη καθώς και την επιδείνωση του κοινωνικοπολιτικού κλίματος που, 
αντίθετα, είναι απαραίτητο
να είναι ευνοϊκό και να στηρίζει τη συμμετοχή της χώρας στο ευρώ. 

ΜΙΛΩΝΤΑΣ για την εμπειρία πλειάδας χωρών που "έδεσαν" τη συναλλαγματική 
τους ισοτιμία με
κάποιο ισχυρό νόμισμα σε μια προσπάθεια να μειώσουν τον πληθωρισμό και να 
"εισαγάγουν" αξιοπιστία
στην οικονομική τους πολιτική, ο κ. <ENAMEX TYPE='PERSON'>Τιτμάγιερ</ENAMEX> τόνισε πως μακροχρονίως η πολιτική 
αυτή απεδείχθη
ανεδαφική, χωρίς να κατορθώνει κάποια σημαντική διόρθωση της ισοτιμίας. 

ΣΗΜΕΙΩΣΕ, μάλιστα, πως στην περίπτωση αυτή καλόν είναι η προσαρμογή να 
γίνεται πριν την
επιβάλουν με οδυνηρό τρόπο οι αγορές... 
</DOC>

