<DOC>Για ποιο αποτέλεσμα;


ΜΕ ΤΗ γενική απεργία της προηγούμενης εβδομάδας, οι εργαζόμενοι θέλησαν να 
διαδηλώσουν κατά της
συγκρατημένης εισοδηματικής πολιτικής, της προώθησης ελαστικών σχέσεων 
εργασίας και της διατήρησης της
ανεργίας σε υψηλά επίπεδα. Αποσκοπούσε, δηλαδή, η απεργιακή κινητοποίηση σε 
ένα είδος καθολικής
διαμαρτυρίας για όσα δεινά ή όσες εξωγενώς καθοριζόμενες αλλαγές επηρεάζουν 
σήμερα την επαγγελματική
ζωή των εργαζομένων. 

ΒΕΒΑΙΩΣ, η συνδικαλιστική αυτή αντίδραση "κατά πασών" των νέων παραμέτρων 
της καθημερινής εργασίας,
υπό μορφή γενικής απεργίας, μπορεί να χαρακτηρισθεί από αναποτελεσματική έως 
άστοχη διότι διαχέει την
ανάγκη θετικής δραστηριοποίησης των εργαζομένων για την επίλυση των 
προβλημάτων τους σε κινητοποιήσεις
χωρίς ακριβές αντικείμενο. Η επιδίωξη διαμαρτυρίας "για όλα", εύκολα μετατρέπεται 
σε κυνήγι του "τίποτα". 

ΟΜΩΣ το βασικότερο στοιχείο που τη χαρακτηρίζει είναι ότι αρνείται να αποδεχθεί 
τη γενικότερη
πραγματικότητα των σύγχρονων οικονομιών, που μετασχηματίζονται ταχύτατα υπό 
την πίεση της διεθνούς
οικονομικής ολοκλήρωσης, του ανοίγματος στις νέες τεχνολογίες και τον ξένο 
ανταγωνισμό, ενώ ταυτόχρονα
αντιστρατεύεται τον γενικό προσανατολισμό και το όραμα της <ENAMEX TYPE='ORGANIZATION'>Ενωμένης Ευρώπης</ENAMEX> 
το οποίο υποτίθεται πως έχει
υιοθετηθεί από τα εργατικά συνδικάτα. 

Ο ΙΣΧΥΡΙΣΜΟΣ αυτός γίνεται κατανοητός επειδή οι διαδικασίες της νομισματικής 
ολοκλήρωσης επιβάλλουν, σε
ένα χρόνο από σήμερα, την εγκατάλειψη της αυτόνομης εθνικής νομισματικής 
πολιτικής και την ακόμη πιο
αυστηρή προσπάθεια σύγκλισης της δημοσιονομικής πολιτικής κάθε χώρας - μέλους. 
Η εξέλιξη αυτή με κάποια
χρονική υστέρηση θα εφαρμοσθεί και στην περίπτωση της <ENAMEX TYPE='LOCATION'>Ελλάδας</ENAMEX>, στο βαθμό που 
θα επιτύχει τα κριτήρια του
Μάαστριχτ. 

ΑΥΤΟ πρακτικά σημαίνει ότι με την πάροδο του χρόνου, η προσφυγή σε λύσεις 
διευθέτησης των συνθηκών και
του χρόνου εργασίας και εκλογίκευσης της σύνθεσης και δυναμικής των μισθών, θα 
είναι ολοένα και
περισσότερο επιβεβλημένη για την επιτυχία της σύγκλισης και ευρωπαϊκής 
ενσωμάτωσής μας. Με άλλα λόγια, η
σύμπλευση, ο συντονισμός και η ανταγωνιστική επιβίωση της οικονομίας μας στην 
<ENAMEX TYPE='ORGANIZATION'>ΕΕ</ENAMEX>, επιβάλλει την υιοθέτηση
ενεργητικών πολιτικών απασχόλησης, ελαστικότερων σχέσεων εργασίας και 
μισθολογικών αυξήσεων
συνδεδεμένων με την εξέλιξη της παραγωγικότητας. Και ελλείψει εναλλακτικής 
λύσης, δεν τίθεται ζήτημα
επιλογής. 
</DOC>
