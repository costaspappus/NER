<DOC>Η πληροφορική στο επίκεντρο


ΜΕ ΚΕΡΔΗ της τάξης των 20,77 μονάδων, ή 1,48%, έκλεισε χθες ο γενικός δείκτης 
τιμών του <ENAMEX TYPE='ORGANIZATION'>ΧΑΑ</ENAMEX>, στις 1.426,14 μονάδες. Και τούτο ενώ η ενδοσυνεδριακή του 
διακύμανση ήταν μεταξύ 1.406,39 και 1.448,02 μονάδων. Ο δείκτης FTSE/ASE-20, 
o οποίος απαρτίζεται από μετοχές τραπεζών και εταιριών υψηλής κεφαλαιοποίησης, 
σημείωσε σχετικά χαμηλότερα κέρδη, της τάξης του 1,09%, καθώς οι μετοχές του 
τραπεζικού τομέα σημείωσαν, ως κλάδος, κάμψη κατά 0,49%. 

Η αξία συναλλαγών διατηρήθηκε στα μάλλον υψηλά επίπεδα των 18,99 δισ. δρχ., 
καθώς 5,28 εκατ. τεμάχια μετοχών άλλαξαν χέρια. Εκ των 226 μετοχών που 
κινήθηκαν, οι 143 έκλεισαν με κέρδη και οι 57 με απώλειες, ενώ 26 δεν παρουσίασαν 
μεταβολή τιμής. Οπως επισήμαιναν χθες έγκυροι αναλυτές, απευθυνόμενοι προς την 
"<ENAMEX TYPE='ORGANIZATION'>Εξπρές</ENAMEX>", η αγορά ανέκαμψε χάρη και στη σχετική βελτίωση των αντίστοιχων 
αγορών του εξωτερικού, αλλά και χάρη στη συνειδητοποίηση του γεγονότος ότι η 
αντίδραση της προηγουμένης στη διεθνή αναταραχή ήταν υπερβολική. 

Ειδικότερα, όπως επισήμαιναν, το επενδυτικό ενδιαφέρον επικεντρώθηκε σε μετοχές 
εταιριών προηγμένης τεχνολογίας και πληροφορικής, καθώς και σε μετοχές μικρών, 
αλλά ταχέως αναπτυσσόμενων, βιομηχανικών εταιριών. 

Στο πλαίσιο αυτό, με limit-up έκλεισαν χθες οι μετοχές της <ENAMEX TYPE='ORGANIZATION'>Sysware</ENAMEX>, της <ENAMEX TYPE='ORGANIZATION'>Singular</ENAMEX>, της 
<ENAMEX TYPE='ORGANIZATION'>Ιντρασόφτ</ENAMEX> (κοινή και προνομιούχος) και της <ENAMEX TYPE='ORGANIZATION'>Πουλιάδης</ENAMEX>, ενώ με ιδιαίτερα κέρδη 
τερμάτισε τη συνεδρίαση και η προνομιούχος μετοχή της <ENAMEX TYPE='ORGANIZATION'>Εμπορικός Δεσμός</ENAMEX>, στο 
πλαίσιο πληροφοριών που τη φέρουν ως εκποιούμενη, η κοινή και προνομιούχος 
<ENAMEX TYPE='ORGANIZATION'>Ιντεάλ</ENAMEX> και η <ENAMEX TYPE='ORGANIZATION'>Πλ. Θράκης</ENAMEX>. Οι ρευστοποιήσεις, αντίθετα, αφορούσαν κυρίως μετοχές 
του τραπεζικού τομέα και των εταιριών χρηματοδοτικής μίσθωσης. 

Οπως επισήμαιναν οι ίδιες πηγές, η σχετική ανάκαμψη που σημειώθηκε χθες 
οφείλεται, εν μέρει, και στη μικρή υποχώρηση που παρουσίασε το επίπεδο των 
επιτοκίων στη διατραπεζική αγορά, αν και, όπως τόνιζαν, εάν δεν υπάρξει 
ουσιαστικότερη κάμψη, δεν προβλέπεται -κατ' αντιστοιχία- σημαντική και 
μακροπρόθεσμη άνοδος τιμών στο <ENAMEX TYPE='ORGANIZATION'>ΧΑΑ</ENAMEX>. 
</DOC>
