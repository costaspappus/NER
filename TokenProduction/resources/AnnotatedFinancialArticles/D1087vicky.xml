<DOC>ΑΠΟ ΤΟ <ENAMEX TYPE='ORGANIZATION'>ΥΠ. ΟΙΚΟΝΟΜΙΚΩΝ</ENAMEX> 


Προσεκτικά βήματα για τα επιτόκια

Ρεπορτάζ: <ENAMEX TYPE='PERSON'>Θ. Παναγόπουλος</ENAMEX> 

ΠΡΟΣΕΚΤΙΚΗ και πάντως ανταποκρινόμενη στα δεδομένα της αγοράς θα πρέπει να 
είναι η πολιτική επιτοκίων των κρατικών τίτλων, τόνισε χθες σε συνέντευξη Τύπου ο 
υφυπουργός Οικονομικών <ENAMEX TYPE='PERSON'>Ν. Χριστοδουλάκης</ENAMEX> (ερωτώμενος σχετικά με το τι μέλλει 
γενέσθαι με τα επιτόκια, εφόσον σημειωθεί περαιτέρω κάμψη του πληθωρισμού) και 
μάλιστα την ίδια ώρα ακριβώς που ο γενικός γραμματέας της Εθνικής Στατιστικής 
Υπηρεσίας <ENAMEX TYPE='PERSON'>Νίκος Καραβίτης</ENAMEX> ανακοίνωνε τη συγκράτηση της ετήσιας ανόδου του 
ΔΤΚ στο 4,9% τον <TIMEX TYPE='DATE'>Σεπτέμβριο</TIMEX>. 

Ως εκ τούτου, στις αρχές της εβδομάδας που έρχεται, η ηγεσία του υπουργείου 
Οικονομικών θα συνεκτιμήσει τις προοπτικές για τον τιμάριθμο και τις εξελίξεις στη 
χρηματαγορά, ώστε να καθοριστεί το επιτόκιο βάσεως των ομολόγων σταθερού 
επιτοκίου που θα δημοπρατηθούν στις <TIMEX TYPE='DATE'>10 Οκτωβρίου</TIMEX>, οπότε "ανοίγει ο χορός" 
εκδόσεων κρατικών τίτλων για τον τρέχοντα μήνα (ακολουθούν δημοπρασίες 
ομολόγων κυμαινομένου επιτοκίου στις <TIMEX TYPE='DATE'>20 και 29 Οκτωβρίου</TIMEX> και διάθεση εντόκων 
στις 31 του μηνός). 

Οσον αφορά το πρόγραμμα του εσωτερικού δανεισμού, οι δανειακές ανάγκες του 
τελευταίου τριμήνου '97 ξεπερνούν τα τρία τρισ. δρχ. (1,2 τρισ. δρχ. τον <TIMEX TYPE='DATE'>Οκτώβριο</TIMEX> 
και άνω των 1,8 τρισ. δρχ. τον <TIMEX TYPE='DATE'>Νοέμβριο</TIMEX> και τον <TIMEX TYPE='DATE'>Δεκέμβριο</TIMEX>), ενώ ο εξωτερικός 
δανεισμός για ολόκληρο το έτος θα συγκρατηθεί, όπως τόνισε ο κ. <ENAMEX TYPE='PERSON'>Χριστοδουλάκης</ENAMEX>, 
κάτω των προβλέψεων του Προϋπολογισμού (4,2 δισ. δολ. ή ένα τρισ. δρχ.). 

Στα κυριότερα σημεία της συνέντευξής του ο κ. <ENAMEX TYPE='PERSON'>Χριστοδουλάκης</ENAMEX> τόνισε ακόμη ότι: 
* Τον <TIMEX TYPE='DATE'>Σεπτέμβριο</TIMEX> των επομένων ετών δεν θα επαναληφθεί το φαινόμενο, που 
παρατηρείται από το <TIMEX TYPE='DATE'>1994</TIMEX>, ο ένατος μήνας του έτους να είναι επιβαρημένος κατά 2,2 
τρισ. δρχ., εξαιτίας της πολιτικής εξομάλυνσης του δημοσίου χρέους, κυρίως μέσω 
της αντικατάστασης εντόκων από ομόλογα. 
* Ετσι, από 2,17 τρισ. δρχ. τον <TIMEX TYPE='DATE'>Σεπτέμβριο 1997</TIMEX>, τον ένατο μήνα του <TIMEX TYPE='DATE'>1998</TIMEX> οι 
δαπάνες του δημοσίου χρέους θα μειωθούν κατά 45% (1,2 τρισ. δρχ.). 
* Αρχισε η αξιολόγηση ενδιαφέροντος για το Global Loan που το <ENAMEX TYPE='ORGANIZATION'>Ελληνικό Δημόσιο</ENAMEX> 
θα συνάψει στις <ENAMEX TYPE='LOCATION'>ΗΠΑ</ENAMEX> έως τον <TIMEX TYPE='DATE'>Νοέμβριο</TIMEX> ύψους 800 εκατ. δολ. 
* Στο πλαίσιο της πολιτικής εξοικονόμησης τόκων για το <ENAMEX TYPE='ORGANIZATION'>Δημόσιο</ENAMEX>, το μέσο επιτόκιο 
θα συγκρατηθεί στο τέλος του έτους κάτω του 10% (χαμηλότερο του 10,4% που 
προβλέπεται στον Προϋπολογισμό).</DOC> 


