<DOC>ΚΑΤΩ ΑΠΟ 1.400 μ. 


Κακό κλίμα και αισθητή πτώση στη <ENAMEX TYPE='LOCATION'>Σοφοκλέους</ENAMEX>

ΒΑΡΥ κλίμα επικράτησε και κατά τη χθεσινή χρηματιστηριακή συνεδρίαση, στη 
λήξη της οποίας ο Γενικός Δείκτης Τιμών βρισκόταν κάτω από το ψυχολογικό "όριο" 
των 1.400 μονάδων. Συγκεκριμένα, ο κυριότερος χρηματιστηριακός δείκτης έκλεισε 
χθες με απώλειες της τάξης του 2,25% στις 1.393,99 μονάδες, ενώ ο δείκτης 
FTSE/ASE-20, ο οποίος απαρτίζεται από μετοχές τραπεζών και εταιριών υψηλής 
κεφαλαιοποίησης, σημείωσε μεγαλύτερη κάμψη, της τάξης του 3,17%, κλείνοντας 
στις 767,06 μονάδες. Παράλληλα, η αξία των συναλλαγών διαμορφώθηκε σε 19,44 
δισ. δρχ. 

Οπως επεσήμαιναν έγκυρες χρηματιστηριακές πηγές στην "<ENAMEX TYPE='ORGANIZATION'>Εξπρές</ENAMEX>", η σχετική 
άνοδος των επιτοκίων που παρατηρήθηκε χθες στη διατραπεζική αγορά, αλλά και οι 
σημαντικές απώλειες που σημειώθηκαν στα χρηματιστήρια της <ENAMEX TYPE='LOCATION'>Ασίας</ENAMEX>, και 
συγκεκριμένα στην <ENAMEX TYPE='LOCATION'>Τζακάρτα</ENAMEX> και το <ENAMEX TYPE='LOCATION'>Χονγκ Κονγκ</ENAMEX>, πριν από την έναρξη των 
συναλλαγών στην <ENAMEX TYPE='LOCATION'>Αθήνα</ENAMEX>, τροφοδότησαν αρνητικές προσδοκίες, που μεταφράστηκαν 
σε απώλειες στο "ταμπλό". 

Σύμφωνα με τις ίδιες πηγές, η χρηματιστηριακή κοινότητα εξακολουθεί να έχει 
στραμμένο το βλέμμα στην αγορά χρήματος, η πορεία της οποίας συναρτάται ευθέως 
με εκείνη της μετοχικής αγοράς. Χαρακτηριστικά επεσήμαιναν την ύπαρξη τάσης για 
τη σταδιακή μετατροπή των υποχρεώσεων σειράς επιχειρήσεων από ξένα νομίσματα 
σε δραχμές, την οποία απέδιδαν σε εκτιμήσεις περί συνέχισης της διολίσθησης του 
εθνικού νομίσματος έναντι του δολαρίου κυρίως.</DOC>

