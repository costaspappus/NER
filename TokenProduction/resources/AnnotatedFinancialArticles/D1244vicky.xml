<DOC>Η ΒΙΟΜΗΧΑΝΙΑ ΕΠΙΣΗΜΑΙΝΕΙ 


Οφείλει να πείσει η κυβέρνηση...

Ρεπορτάζ: <ENAMEX TYPE='PERSON'>Γ. Κράλογλου</ENAMEX> 

"Η ΚΥΒΕΡΝΗΣΗ οφείλει να πείσει τους φορείς της οικονομίας ότι διαθέτει την 
αναγκαία αποφασιστικότητα να μετουσιώσει σε πράξη όσα έχει εξαγγείλει και 
συμπεριλάβει στο οικονομικό της πρόγραμμα. Διαφορετικά, θα υπάρξει πρόβλημα 
αξιοπιστίας της οικονομικής πολιτικής, αλλά και της ίδιας της κυβέρνησης. 
Συμφωνούμε, βέβαια, ότι οι επιλογές είναι σωστές, αλλά χρειάζεται και η εφαρμογή 
τους με τολμηρό και, κυρίως, αποτελεσματικό τρόπο". 

Στη θέση αυτή, που ταυτίζεται σαφώς και με τις παρατηρήσεις του <ENAMEX TYPE='ORGANIZATION'>ΙΟΒΕ</ENAMEX>, 
εστιάζονται και οι απόψεις που ανέπτυξε χθες ο πρόεδρος του ΣΕΒ <ENAMEX TYPE='PERSON'>Ιάσων Στράτος</ENAMEX>, 
αναφερόμενος στις οικονομικές εξελίξεις και στις αντιδράσεις της βιομηχανίας για 
την εμπλοκή της οικονομικής πολιτικής στα γρανάζια των πολιτικών σκοπιμοτήτων. 
Τόσο ο κ. <ENAMEX TYPE='PERSON'>Στράτος</ENAMEX> όσο και ο αντιπρόεδρος του ΣΕΒ <ENAMEX TYPE='PERSON'>Ν. Αναλυτής</ENAMEX>, επανέλαβαν το 
μόνιμο αίτημα της βιομηχανίας για διαρθρωτικές αλλαγές, με αιχμή την 
αποκρατικοποίηση και τη συρρίκνωση του κράτους, ενώ παρατήρησαν σχετικά με το 
φαινόμενο της έντονης "κόντρας" μεταξύ κυβέρνησης και συνδικάτων για τις <ENAMEX TYPE='ORGANIZATION'>ΔΕΚΟ</ENAMEX> 
ότι "την ανάγκη εκσυγχρονισμού των <ENAMEX TYPE='ORGANIZATION'>ΔΕΚΟ</ENAMEX> την έχουν δεχθεί η κυβέρνηση, η 
αξιωματική αντιπολίτευση, αλλά και όλοι οι κοινωνικοί φορείς που μετείχαν στον 
κοινωνικό διάλογο. 

Εμείς πιστεύουμε ότι πρέπει να προχωρήσουμε σε πιο τολμηρές αποκρατικοποιήσεις 
και ριζικές αναδιαρθρώσεις, οι οποίες θα επιτρέψουν στις <ENAMEX TYPE='ORGANIZATION'>ΔΕΚΟ</ENAMEX> να λειτουργήσουν 
με ιδιωτικοοικονομικά κριτήρια, έτσι ώστε να μην δημιουργούνται ελλείμματα. 

Οι διαδικασίες προς την κατεύθυνση αυτήν και ο διάλογος που απαιτείται είναι 
θέματα για τα οποία τελικά πρέπει να αποφασίσει η <ENAMEX TYPE='ORGANIZATION'>Βουλή</ENAMEX>. Εκείνο όμως που 
επιβάλλεται άμεσα είναι να μην υποχωρήσει η κυβέρνηση στο πρόγραμμά της για 
την αποκρατικοποίηση και αναδιάρθρωση των <ENAMEX TYPE='ORGANIZATION'>ΔΕΚΟ</ENAMEX> και της δημόσιας διοίκησης".</DOC>

