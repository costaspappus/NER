<DOC>Ανήσυχες από τα χρέη οι τράπεζες


Ρεπορτάζ: <ENAMEX TYPE='PERSON'>Γ. Κράλογλου</ENAMEX> 

ΕΝΤΟΝΩΣ ανησυχούν οι διοικήσεις των μεγάλων κρατικών τραπεζών <ENAMEX TYPE='ORGANIZATION'>Εθνικής</ENAMEX> και 
<ENAMEX TYPE='ORGANIZATION'>Εμπορικής</ENAMEX>, καθώς διαπιστώνουν ότι διογκώνεται, μέρα με την ημέρα, το ρεύμα των 
επιχειρήσεων (μεταξύ των οποίων και πολύ σημαντικές) που οδηγούνται σε πλήρες 
οικονομικό αδιέξοδο, καθιστώντας άμεση την ανάγκη να βρεθεί τρόπος να 
ρυθμιστούν χρέη τους προς τις τράπεζες και διάφορα ταμεία του <ENAMEX TYPE='ORGANIZATION'>Δημοσίου</ENAMEX>. Δέκτης 
των μηνυμάτων του επικίνδυνου αυτού, για την οικονομία του <TIMEX TYPE='DATE'>1998</TIMEX>, φαινομένου 
είναι και το <ENAMEX TYPE='ORGANIZATION'>υπουργείο Ανάπτυξης</ENAMEX>, η πολιτική ηγεσία του οποίου παρεμβαίνει με 
διακριτικό ή και δυναμικότερο (ορισμένες φορές) τρόπο τόσο προς τις τράπεζες 
αυτές όσο και προς την <ENAMEX TYPE='ORGANIZATION'>ΕΤΒΑ</ENAMEX> (παρά το γεγονός ότι περνά περίοδο "θεραπείας") 
αναζητώντας διέξοδα στα αδιέξοδα. 

Οπως είναι σε θέση να γνωρίζει η "<ENAMEX TYPE='ORGANIZATION'>Εξπρές</ENAMEX>", την τρέχουσα περίοδο τουλάχιστον 20 
περιπτώσεις μεγάλων βιομηχανικών συγκροτημάτων σε όλη την <ENAMEX TYPE='LOCATION'>Ελλάδα</ENAMEX> είναι σε 
φάση συζητήσεων με τις τράπεζες και με το <ENAMEX TYPE='ORGANIZATION'>υπουργείο Ανάπτυξης</ENAMEX>, με στόχο πιθανές 
λύσεις, που όμως δεν φαίνονται στον ορίζοντα. Πρώτον, γιατί οι τράπεζες, 
φροντίζοντας (πολύ ορθά) να προασπίσουν τη δική τους υγεία στο σημερινό 
ανταγωνισμό, δεν θέλουν να κάνουν άνοιγμα προς το χώρο των νέων 
προβληματικών, έστω και αν υπάρχει πολιτική βούληση. Και δεύτερον, διότι ούτε το 
<ENAMEX TYPE='ORGANIZATION'>υπουργείο Ανάπτυξης</ENAMEX> κρίνει σκόπιμο να παρεμβαίνει στην ελεύθερη οικονομία και 
με έμμεσες λύσεις (ρυθμίσεις ή πάγωμα χρεών) να προκαλεί την επιχειρηματική 
αγορά, αναστατώνοντας τις ισορροπίες στη λειτουργία του ανταγωνισμού. 

Η ανησυχία, όμως, των τραπεζών, αλλά και των αρμοδίων κυβερνητικών 
παραγόντων, παραμένει και διευρύνεται, γιατί καλούνται να συμμετάσχουν και αυτοί 
στο αλυσιδωτό πρόβλημα το οποίο είναι στενά συνδεδεμένο με το φαινόμενο: Την 
ανεργία, δηλαδή, η οποία θα αυξηθεί σημαντικά αν αποφασισθεί να διακοπεί κάθε 
σκέψη για υποβοήθηση τουλάχιστον ενός μέρους από το σύνολο των περιπτώσεων 
(ξεπερνούν τώρα τις 250) που συνθέτουν τη λεγόμενη νέα γενιά των προβληματικών. 

Το θέμα θα απασχολήσει συντομότατα και τον πρωθυπουργό <ENAMEX TYPE='PERSON'>Κ. Σημίτη</ENAMEX>, ενώ δεν 
αποκλείεται να υπάρξει και σχετική εισήγηση για την οικονομική επιτροπή και το 
Υπουργικό Συμβούλιο, με σκοπό τη συλλογικότερη αντιμετώπιση του φαινομένου.</DOC>

