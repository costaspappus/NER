<DOC>Προηγείται ο διάλογος, ακολουθούν τα τρακτέρ


ΣΥΝΑΝΤΗΣΗ με τον πρωθυπουργό <ENAMEX TYPE='PERSON'>Κ. Σημίτη</ENAMEX> με αναμμένες τις μηχανές των 
τρακτέρ ζητούν οι αγρότες της <ENAMEX TYPE='LOCATION'>Θεσσαλίας</ENAMEX> από σήμερα, εγκαινιάζοντας τον νέο 
κύκλο κινητοποιήσεων, που κανείς δεν μπορεί αυτή τη στιγμή να προσδιορίσει την 
έκταση και τη διάρκειά τους. 

Με γνώμονα το να μην συγκρουσθούν με την κοινή γνώμη, τα μέλη της 
<ENAMEX TYPE='ORGANIZATION'>Πανθεσσαλικής Συντονιστικής Επιτροπής Αγώνα</ENAMEX> αρχίζουν από σήμερα έναν τακτικό 
πόλεμο με την κυβέρνηση και αυτή τη φορά οι αποκλεισμοί των εθνικών και 
επαρχιακών οδών, θα είναι το τελευταίο μέσον πίεσης. Ετσι, από σήμερα το πρωί, 
οργανώνονται συγκεντρώσεις αγροτών με τρακτέρ στις πόλεις και τα χωριά του 
νομού Καρδίτσας, ενώ κεντρικό συλλαλητήριο θα οργανωθεί στην πόλη της 
Καρδίτσας. 

Οι εκπρόσωποι των υπό κινητοποίηση αγροτών θα επιχειρήσουν να συναντηθούν με 
τον ίδιο τον πρωθυπουργό για την ικανοποίηση ορισμένων έστω αιτημάτων τους. 
Εάν η συνάντηση αυτή αποβεί άκαρπη ή δεν πραγματοποιηθεί έως τις <TIMEX TYPE='DATE'>2 
Φεβρουαρίου</TIMEX>, τα τρακτέρ θα κινηθούν προς τις εθνικές οδούς, χωρίς όμως να 
προβούν σε αποκλεισμούς. Στη συνέχεια, θα αποκλείσουν μόνο τη σιδηροδρομική 
γραμμή <ENAMEX TYPE='LOCATION'>Αθηνών</ENAMEX> - <ENAMEX TYPE='LOCATION'>Θεσσαλονίκης</ENAMEX> και, τέλος, θα προχωρήσουν σε αποκλεισμούς των 
δρόμων.</DOC>

