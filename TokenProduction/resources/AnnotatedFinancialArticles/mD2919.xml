<DOC>
Σημαντική κάμψη


ΣΤΟ ΡΥΘΜΟ που υπαγόρευσε η αγορά χρήματος, κινήθηκε χθες, για ακόμη μία 
ημέρα, η <ENAMEX TYPE='ORGANIZATION'>Σοφοκλέους</ENAMEX>. Συγκεκριμένα, υπό το βάρος των πιέσεων στη δραχμή και της 
ανοδικής τροχιάς που ακολουθούν τα επιτόκια στη διατραπεζική αγορά, ο Γενικός 
Δείκτης του <ENAMEX TYPE='ORGANIZATION'>ΧΑΑ</ENAMEX> απώλεσε χθες 36,39 μονάδες ή 2,39% της αξίας του έναντι της 
προηγουμένης και έκλεισε στις 1.487,08 μονάδες. Και τούτο ενώ η ενδοσυνεδριακή 
του διακύμανση ήταν μεταξύ 1.485,62 και 1.512,37 μονάδων.

Ο δείκτης FTSE/ASE-20 σημείωσε κάμψη της τάξης του 2,64%, κλείνοντας στις 
841,46 μονάδες. Η αξία συναλλαγών διατηρήθηκε σε χαμηλά επίπεδα, καθώς δεν 
υπερέβη τα 11,89 δισ. δρχ. επί 3,89 εκ. τεμαχίων μετοχών που άλλαξαν χέρια. 
Συνολικά, εκ των 228 μετοχών που άλλαξαν χέρια, οι 33 έκλεισαν με κέρδη και οι 
179 με ζημίες ενώ 16 δεν παρουσίασαν μεταβολή τιμής.

Τις βαρύτερες απώλειες υπέστησαν οι μετοχές των κατασκευαστικών εταιριών, ο 
κλαδικός δείκτης των οποίων σημείωσε κάμψη 3,50%. Οπως αναφέρουν οι ίδιες 
πηγές, σημαντικό τμήμα του διεθνούς επενδυτικού κοινού παρατηρεί το συνδυασμό 
υψηλών δραχμικών επιτοκίων και συνεχιζόμενων πιέσεων επί της δραχμής και 
προχωρά, ως εκ τούτου, σε ρευστοποιήσεις μετοχικών τίτλων, γεγονός με 
αλυσιδωτές στη συνέχεια επιπτώσεις.

Σύμφωνα με τις ίδιες πηγές, παρά τις κατηγορηματικές δηλώσεις του υπουργού 
Εθνικής Οικονομίας και Οικονομικών <ENAMEX TYPE='PERSON'>Γιάννου Παπαντωνίου</ENAMEX>, περί διατήρησης της 
πολιτικής της "σκληρής" δραχμής, αλλοδαποί θεσμικοί επενδυτές εκτιμούν ότι κατά 
τη διάρκεια του τρέχοντος έτους η <ENAMEX TYPE='LOCATION'>Ελλάδα</ENAMEX> δεν θα μπορέσει να αποφύγει μία 
διολίσθηση του νομίσματός της, κυρίως έναντι των νομισμάτων που δεν είναι 
συνδεδεμένα με την ecu (στερλίνας, δολ. ΗΠΑ, γιεν, φράγκου Ελβετίας κ.λπ.). Ως 
αποτέλεσμα παραμένουν επιφυλακτικοί σε ό,τι αφορά την αύξηση ή ακόμη και 
διατήρηση θέσεων σε ελληνικούς μετοχικούς τίτλους.
</DOC>


