<DOC>Ιστορική πρόκληση


ΤΟ ΟΝΕΙΡΟ πλέον μπορεί να πραγματοποιηθεί. Η διεθνής κοινότητα συναίνεσε στο 
να αναλάβει η <ENAMEX TYPE='LOCATION'>Ελλάδα</ENAMEX> τους Ολυμπιακούς Αγώνες (Ο.Α.) του <TIMEX TYPE='DATE'>2004</TIMEX>. Ενα νέο μεγάλο 
έναυσμα για δημιουργία και για την ανάπλαση της οικονομίας δίνεται στη χώρα. Από 
το πώς θα αξιοποιηθεί η ώθηση και το κίνητρο της ανάληψης των Ο.Α. θα εξαρτηθεί 
η εξασφάλιση των προσδοκώμενων ωφελειών. Το φορτίο των αναλαμβανομένων 
καθηκόντων είναι πολύ βαρύ και η εργασία που πρέπει να καταβληθεί δυσθεώρητη. 
Γι' αυτό και η πρόκληση είναι ιστορική. Μαζί με την πρωτεύουσα και το 
λεκανοπέδιο <ENAMEX TYPE='LOCATION'>Αττικής</ENAMEX>, καλείται να αλλάξει όλη η χώρα πρόσωπο και πάνω από όλα οι 
ίδιοι οι Ελληνες, που θα πρέπει να εργασθούν με σοβαρότητα, συνέπεια και ομόνοια. 

ΓΙΑ ΝΑ κερδίσουμε την ανάθεση αυτή, εκτός από την αρμόδια επιτροπή εργάσθηκε 
με ζήλο και αρκετός κόσμος από τον τεχνοκρατικό, πολιτικό, αθλητικό, καλλιτεχνικό 
και δημοσιογραφικό χώρο. Τους αξίζουν συγχαρητήρια. Αλίμονο, όμως, αν δεν 
συνεχίσουν τις προσπάθειές τους αυτές συμπαρασύροντας και καθιστώντας 
συμμέτοχη εφεξής τη κοινή γνώμη στη μακρόχρονη και σκληρή προσπάθεια. Ο 
δρόμος που μένει να διανυθεί είναι μακρύς και δύσβατος, ενώ τα προβλήματα που 
πρέπει να επιλυθούν αμέτρητα και το οικονομικό κόστος σημαντικό. 

ΤΑ ΟΦΕΛΗ από τα πρόσθετα έργα υποδομής, την επιχειρηματική και τουριστική 
προβολή της χώρας και την αναβάθμιση του πολιτιστικού και πολιτικού της κύρους 
διεθνώς, είναι εξόφθαλμα και με πολλαπλό αντίκρισμα στα οικονομικά και εθνικά 
μας ζητήματα. Αρκεί να ξεπεράσουμε τους εαυτούς και τα γνώριμα ελαττώματά μας 
στους τομείς της οργάνωσης, της συνεργασίας και της συνέπειας και να 
ανταποκριθούμε με αξιοπρέπεια και επιστημονική πληρότητα στην υποχρέωση 
διοργάνωσης των Ο.Α. 

Η ΔΟΕ δεν προτίμησε την <ENAMEX TYPE='LOCATION'>Ελλάδα</ENAMEX> επειδή της το χρωστούσε, αλλά επειδή 
αναγνώρισε την ιστορική μας κληρονομιά και, στη σύγχρονη και αποτελεσματική 
εκπροσώπησή της, τη δυνατότητα αναβάπτισης της ιδέας του ολυμπισμού και του 
θεσμού των Ο.Α. που τόσο καταρρακώθηκαν από την άκρατη εμπορευματοποίηση 
της <ENAMEX TYPE='LOCATION'>Ατλάντα</ENAMEX>. Η ψήφος στην <ENAMEX TYPE='LOCATION'>Ελλάδα</ENAMEX> ισοδυναμεί με ψήφο στους ίδιους τους Ο.Α. 

ΜΕ ΑΥΤΟ το πνεύμα, σύσσωμη η ελληνική κοινωνία οφείλει να εργασθεί μέχρι το 
<TIMEX TYPE='DATE'>2004</TIMEX> ώστε να προσφέρει ένα νέο, ανθρώπινο, υπόδειγμα οργάνωσης και λειτουργίας 
για τον αθλητισμό και τη ζωή γενικότερα. Πρώτα στον εαυτό της και κατόπιν, μέσω 
των Ο.Α., στον κόσμο όλο.
</DOC>
