<DOC>Εισοδηματικά και Big Mac


ΕΧΕΙ ΗΔΗ διακηρυχθεί επισήμως πως η εισοδηματική πολιτική για το <TIMEX TYPE='DATE'>1998</TIMEX> θα είναι 
αυστηρότερη των προηγούμενων ετών, επιτρέποντας αυξήσεις ελάχιστα πάνω από 
τον προσδοκώμενο πληθωρισμό. Και ενώ η αγορά αναμένει από τον πρωθυπουργό 
να ανακοινώσει στη ΔΕΘ το οριστικό ύψος των εν λόγω αυξήσεων, τα εργατικά 
συνδικάτα του δημόσιου τομέα δηλώνουν προκαταβολικά την απόρριψη τόσο 
χαμηλών αυξήσεων με το επιχείρημα πως δεν είναι δυνατόν να συνεχισθεί άλλο η 
παρατεταμένη επί δεκαετία λιτότητα. 

ΕΠ' ΑΥΤΟΥ, αξίζει να αναφερθεί πως, ανεξαρτήτως των πραγματικών μισθολογικών 
αυξήσεων που έλαβαν οι Ελληνες εργαζόμενοι την τελευταία τριετία, οι διεθνείς 
συγκριτικές στατιστικές μαρτυρούν το σχετικά ικανοποιητικό επίπεδο διαβίωσης του 
μέσου Ελληνα εργαζόμενου κατά τρόπο που να μην δικαιολογούνται παρόμοιες 
αντιδράσεις. 

ΧΑΡΑΚΤΗΡΙΣΤΙΚΟ παράδειγμα είναι η πρόσφατη διεθνής έρευνα της μεγάλης 
ελβετικής τράπεζας <ENAMEX TYPE='ORGANIZATION'>UBS</ENAMEX> αναφορικά με τα επίπεδα τιμών και μισθών που ισχύουν σε 
διάφορες χώρες του κόσμου. Μετρώντας τις υπάρχουσες διαφορές στην αγοραστική 
δύναμη των απασχολούμενων σε 12 διαφορετικά επαγγέλματα (κοινά για κάθε 
χώρα), με βάση τα λεπτά εργασίας που απαιτούνται κατά μέσον όρο ούτως ώστε να 
είναι σε θέση να αγοράσουν ένα χάμπουργκερ Big Mac (τυποποιημένο είδος 
τροφίμου σταθερής ποιότητας ανά τον κόσμο), διαπιστώθηκε πως οι εργαζόμενοι 
στην <ENAMEX TYPE='LOCATION'>Αθήνα</ENAMEX> χρειάζονται μόνον 15 λεπτά εργασίας, όσα δηλαδή και οι συνάδελφοί 
τους της <ENAMEX TYPE='LOCATION'>Γενεύης</ENAMEX>. 

ΜΕ ΤΗΝ εξαίρεση των εργαζομένων σε αγγλοσαξωνικές και ορισμένες ασιατικές 
πόλεις (<ENAMEX TYPE='LOCATION'>Σικάγο</ENAMEX>, <ENAMEX TYPE='LOCATION'>Τόκιο</ENAMEX>, <ENAMEX TYPE='LOCATION'>Λος Αντζελες</ENAMEX>, <ENAMEX TYPE='LOCATION'>Ν. Υόρκη</ENAMEX>, <ENAMEX TYPE='LOCATION'>Χονγκ Κονγκ</ENAMEX>, <ENAMEX TYPE='LOCATION'>Τορόντο</ENAMEX>), μόνο οι 
Λουξεμβούργιοι βρέθηκαν να χρειάζονται λιγότερο χρόνο εργασίας για την αγορά 
ενός Big Mac. Οι υπόλοιποι Ευρωπαίοι εργαζόμενοι βρέθηκε να χρειάζονται 
περισσότερο χρόνο εργασίας (από 16 έως 20 λεπτά) από τον μέσο Ελληνα 
συνάδελφό τους. 

ΤΟ ΠΑΡΑΠΑΝΩ παράδειγμα, όσες υπερβολές κι εάν περικλείει, αποκαλύπτει μια 
αδιαμφισβήτητη πραγματικότητα: το επίπεδο διαβίωσης στην Ελλάδα είναι σαφώς 
ανώτερο αυτού που αντανακλά το μέσο κατά κεφαλήν εισόδημα και ότι υπάρχουν 
σημαντικά περιθώρια ακόμη για θυσίες. Αρκεί οι θυσίες αυτές να αξιοποιούνται 
καταλήλλως για την ανάπτυξη της οικονομίας, ώστε να αποφέρουν μελλοντικά στους 
ίδιους τους εργαζόμενους.
</DOC>
