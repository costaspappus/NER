<DOC><ENAMEX TYPE='LOCATION'>ΕΛΛΑΔΑ</ENAMEX> - ΤΟΥΡΙΣΜΟΣ 


Πώς κατανέμονται τα 4 δισ. για την προβολή στις ξένες αγορές

ΤΗ ΔΕΥΤΕΡΑ θα ληφθούν κατά πάσα πιθανότητα οι οριστικές αποφάσεις για την 
τελική μορφή που θα έχει ο διαγωνισμός για την ανάθεση της εκστρατείας 
διαφήμισης και προβολής της χώρας μας στις τουριστικές αγορές του εξωτερικού, 
καθώς το κείμενο της αναλυτικής προκήρυξης θα τεθεί προς συζήτηση και έγκριση 
στο δ.σ. του <ENAMEX TYPE='ORGANIZATION'>ΕΟΤ</ENAMEX>. 

Στο κείμενο της αναλυτικής προκήρυξης, εκτός των διαδικασιών αξιολόγησης των 
προτάσεων που θα υποβληθούν και άλλων διαδικαστικών λεπτομερειών 
προσδιορίζονται και τα ποσά που, σύμφωνα με τις σχετικές εισηγήσεις των αρμοδίων 
υπηρεσιών του Οργανισμού, θα πρέπει να διατεθούν για την υλοποίηση των 
προγραμμάτων μέσων για κάθε χώρα /αγορά και τα οποία συνολικά είναι άνω των 4 
δισ. δρχ. 

Σύμφωνα με πληροφορίες και βάσει των σχετικών εισηγήσεων, το μεγαλύτερο 
μερίδιο κατανέμεται στις μεγάλες παραδοσιακές αγορές της <ENAMEX TYPE='LOCATION'>Ευρώπης</ENAMEX>, με τα 
μεγαλύτερα κονδύλια να προορίζονται για τη <ENAMEX TYPE='LOCATION'>Γερμανία</ENAMEX> (600 εκατ.) και τη <ENAMEX TYPE='LOCATION'>Μ. 
Βρετανία</ENAMEX> (500 εκατ.) αλλά και τη <ENAMEX TYPE='LOCATION'>Γαλλία</ENAMEX> (200 εκατ.), την <ENAMEX TYPE='LOCATION'>Ολλανδία</ENAMEX> (200 εκατ.) την 
<ENAMEX TYPE='LOCATION'>Αυστρία</ENAMEX> (150 εκατ.), την <ENAMEX TYPE='LOCATION'>Ιταλία</ENAMEX> (140 εκατ.) και το <ENAMEX TYPE='LOCATION'>Βέλγιο-Λουξεμβούργο</ENAMEX> (100 
εκατ.). Υψηλό κονδύλι ύψους 550 εκατ. προτείνεται για τις <ENAMEX TYPE='LOCATION'>ΗΠΑ</ENAMEX> και 150 εκατ. για 
τον <ENAMEX TYPE='LOCATION'>Καναδά</ENAMEX> ενώ ποσά της τάξης των 100 εκατ. δρχ. προτείνονται επίσης για την 
αγορά της <ENAMEX TYPE='LOCATION'>Ρωσίας</ENAMEX> και του <ENAMEX TYPE='LOCATION'>Ισραήλ</ENAMEX>. Για τις αγορές της <ENAMEX TYPE='LOCATION'>Σουηδίας</ENAMEX> και της <ENAMEX TYPE='LOCATION'>Δανίας</ENAMEX> 
προτείνονται από 90 εκατ. δρχ., 60 εκατ. για τη <ENAMEX TYPE='LOCATION'>Νορβηγία</ENAMEX> και 50 για την <ENAMEX TYPE='LOCATION'>Φινλανδία</ENAMEX>. 
Για τις βόρειες χώρες, δηλαδή, συμπεριλαμβανομένης και της <ENAMEX TYPE='LOCATION'>Ολλανδίας</ENAMEX> 
προτείνονται συνολικά περί τα 490 εκατ. δρχ. 

Για τις αγορές της <ENAMEX TYPE='LOCATION'>Ανατολικής Ευρώπης</ENAMEX> προτείνονται, από 60 εκατ. δρχ. για την 
<ENAMEX TYPE='LOCATION'>Πολωνία</ENAMEX>, την <ENAMEX TYPE='LOCATION'>Ουγγαρία</ENAMEX> και την <ENAMEX TYPE='LOCATION'>Τσεχία</ENAMEX> και 20 εκατ. για την <ENAMEX TYPE='LOCATION'>Σλοβακία</ENAMEX>. Επίσης, 80 
εκατ. προορίζονται για την <ENAMEX TYPE='LOCATION'>Ισπανία</ENAMEX> και άλλα 70 εκατ. για την <ENAMEX TYPE='LOCATION'>Ελβετία</ENAMEX>. 

Οι ενδιαφερόμενες εταιρίες ή κοινοπραξίες θα μπορούν να υποβάλουν προτάσεις για 
κάθε χώρα στόχο ή για περισσότερες από μία χώρες εκτός από τις αγορές που ο ίδιος 
ο <ENAMEX TYPE='ORGANIZATION'>ΕΟΤ</ENAMEX> "ομαδοποιεί", όπως οι βόρειες και οι ανατολικές χώρες της <ENAMEX TYPE='LOCATION'>Ευρώπης</ENAMEX> και οι 
οποίες θα πρέπει να προσεγγισθούν συνολικά. Βασική καινοτομία στον σχεδιασμό 
και υλοποίηση της νέας καμπάνιας θα είναι, όπως έχει ήδη αναφέρει η "<ENAMEX TYPE='ORGANIZATION'>Εξπρές</ENAMEX>", η 
απαίτηση για εξειδίκευση των διαφημιστικών μηνυμάτων και κειμένων ανάλογα με 
τις συνθήκες ζήτησης και τις ιδιαιτερότητες της κάθε αγοράς (target groups και 
marketing objectives) καθώς και το δικαίωμα ανάθεσης της υλοποίησης του σχετικού 
προγράμματος μέσων (media plan) ανά αγορά. 

Η διάρκεια της καμπάνιας προσδιορίζεται από την ημερομηνία ανάθεσης μέχρι και 
τις <TIMEX TYPE='DATE'>31-3-99</TIMEX>, ενώ σύμφωνα με πληροφορίες, στην αναλυτική προκήρυξη του 
διαγωνισμού διευκρινίζεται ότι το πρόγραμμα μέσων θα πρέπει να σχεδιασθεί έτσι, 
ούτως ώστε το βάρος της διαφήμισης να δίνεται στις περιόδους που απαιτείται 
έντονη διαφημιστική παρουσία της χώρας μας στις αγορές ενδιαφέροντος (π.χ. 
φθινόπωρο - χειμώνας) και όχι στο διάστημα μετά την έναρξη της καμπάνιας.</DOC>

