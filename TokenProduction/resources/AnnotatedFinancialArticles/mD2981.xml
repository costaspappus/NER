<DOC>
ΠΤΩΣΗ ΤΙΜΩΝ ΚΑΙ ΣΥΝΑΛΛΑΓΩΝ


Απώλειες της τάξης των 22,91 μονάδων, ή 1,39%, σημείωσε χθες ο γενικός δείκτης 
τιμών του <ENAMEX TYPE='ORGANIZATION'>ΧΑΑ</ENAMEX>, κλείνοντας στις 1.622,90 μονάδες. Και τούτο ενώ συνολικά 
διακυμάνθηκε μεταξύ 1.618,59 και 1.647,49 μονάδων. Η αξία συναλλαγών δεν 
υπερέβη τα 7,81 δισ. δρχ. επί 1,78 εκατ. τεμαχίων μετοχικών τίτλων που άλλαξαν 
χέρια. 

Συνολικά, εκ των 209 μετοχών που κινήθηκαν οι 46 έκλεισαν με κέρδη και οι 149 με 
ζημίες, ενώ 14 δεν παρουσίασαν μεταβολή τιμής. Οπως αναφέρουν έγκριτοι 
χρηματιστηριακοί αναλυτές, η αγορά, που παραμένει "νωχελική" λόγω θέρους και 
αργιών, επηρεάστηκε χθες τόσο από ρευστοποιήσεις ενόψει της αυριανής έκδοσης 
των εντόκων γραμματίων του <ENAMEX TYPE='ORGANIZATION'>Δημοσίου</ENAMEX>, όσο και από την πτώση που σημείωσαν τα 
διεθνή χρηματιστήρια αξιών. Στην ευρωπαϊκή αγορά η πτώση που παρατηρήθηκε 
χθες ήταν σημαντική και ακολούθησε εκείνη της <ENAMEX TYPE='LOCATION'>Νέας Υόρκης</ENAMEX>, την προηγούμενη 
Παρασκευή. 

Ωστόσο, όπως προσθέτουν οι ίδιες πηγές, η διατήρηση της συναλλακτικής 
δραστηριότητας στη <ENAMEX TYPE='ORGANIZATION'>Σοφοκλέους</ENAMEX> σε χαμηλά επίπεδα καταδεικνύει την απροθυμία 
του επενδυτικού κοινού να μειώσει σημαντικά τις θέσεις του στα παρόντα επίπεδα 
τιμών. Πάντως, πρώτη από πλευράς ύψους συναλλαγών κατετάγη χθες η μετοχή του 
<ENAMEX TYPE='ORGANIZATION'>ΟΤΕ</ENAMEX>, καθώς 196.436 μετοχές, αξίας 1,29 δισ. δρχ., άλλαξαν χέρια, ενώ κινητικότητα 
σημείωσε και η μετοχή της <ENAMEX TYPE='ORGANIZATION'>Alpha Τραπέζης Πίστεως</ENAMEX> με 95.050 τεμάχια, αξίας 1,12 
δισ. δρχ., να αλλάζουν χέρια. Σημαντικό τμήμα αυτών, ωστόσο -30.000 τεμάχια- 
διακινήθηκαν με τη μορφή πακέτου στην τιμή των 20.000 δρχ. ανά μετοχή, η οποία 
έκλεισε χθες τη συνεδρίαση στις 19.790 δρχ. 

Ενδιαφέρον είναι το γεγονός ότι ουδεμία μετοχή έκλεισε με κέρδη 8% (limit-up), 
αλλά και ότι η υψηλότερη ποσοστιαία άνοδος χθες ήταν της τάξης του 4,9% και 
αφορούσε την προνομιούχο της <ENAMEX TYPE='ORGANIZATION'>Αλλατίνη</ENAMEX> με δύο πράξεις επί 700 τεμαχίων, αξίας 
390.000 δρχ., την οποία ακολούθησε η προνομιούχος <ENAMEX TYPE='ORGANIZATION'>Αλυσίδα</ENAMEX> (4,35%) με μια πράξη 
160 τεμαχίων αξίας 80.000 δρχ. και η <ENAMEX TYPE='ORGANIZATION'>Βαλκάν Εξπόρτ</ENAMEX> (4%), διακινώντας 4.000 
τεμάχια αξίας 720.000 δρχ. Αντίθετα, στο κατώτερο όριο (-7,96%) έκλεισε η 
προνομιούχος <ENAMEX TYPE='ORGANIZATION'>Προφίλ - Τζιρακιάν</ENAMEX>, κατόπιν τριών πράξεων.
</DOC>
