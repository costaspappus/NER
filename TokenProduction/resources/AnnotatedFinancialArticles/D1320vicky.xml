<DOC>ΣΧΟΛΙΟ ΚΑΙ ΠΙΝΑΚΕΣ 


ΜΕ ΤΙΣ ΝΕΕΣ ΠΡΟΔΙΑΓΡΑΦΕΣ 

Σημαντικές αλλαγές στις ταμειακές μηχανές

ΑΛΛΑΖΟΥΝ οι τεχνικές προδιαγραφές των φορολογικών ταμειακών μηχανών και 
συστημάτων και προσαρμόζονται στα νέα δεδομένα και τις τεχνολογικές εξελίξεις, 
ώστε να εξασφαλίζεται απόλυτα το αδιάβλητο αυτών από ανθρώπινες επεμβάσεις. Οι 
νέες τεχνικές προδιαγραφές στηρίζονται σε πόρισμα ειδικής επιτροπής, που είχε 
συσταθεί από τον <TIMEX TYPE='DATE'>Ιούλιο του 1996</TIMEX> στο <ENAMEX TYPE='ORGANIZATION'>υπουργείο Οικονομικών</ENAMEX> και διατυπώνονται 
σε απόφαση του <ENAMEX TYPE='ORGANIZATION'>υπουργείου Οικονομικών</ENAMEX>. Επίσης, οι νέες προδιαγραφές 
στηρίζονται στις προτάσεις που υπέβαλε στο υπουργείο ο <ENAMEX TYPE='ORGANIZATION'>Σύνδεσμος Εισαγωγέων - 
Κατασκευαστών Ταμειακών Συστημάτων</ENAMEX>. 

Οπως αναφέρεται στο σκεπτικό της απόφασης, κρίθηκε αναγκαία η αναθεώρηση των 
υφιστάμενων τεχνικών προδιαγραφών των ΦΤΜ και συστημάτων, με βάση τα νέα 
δεδομένα της τεχνολογικής εξέλιξης και με στόχο την αντιμετώπιση σύγχρονων 
αναγκών, καθώς και για τη δυνατότητα χρήσης αυτών σε μορφές συναλλαγών που 
δεν καλύπτονται σήμερα. 

Σύμφωνα με τις νέες τεχνικές προδιαγραφές, βασικό στοιχείο των ΦΤΜ είναι η 
μνήμη, το περιεχόμενο της οποίας διασφαλίζεται με ειδικό σύστημα κωδικών, σε 
συνεργασία και με τη μνήμη προγραμμάτων. 

Οι νέες τεχνικές προδιαγραφές θα αρχίσουν να ισχύουν από <TIMEX TYPE='DATE'>1.6.1998</TIMEX>, ενώ όσες 
αιτήσεις έχουν υποβληθεί ήδη για χορήγηση άδειας καταλληλότητας θα κριθούν με 
τις προηγούμενες προδιαγραφές. Στην απόφαση ορίζονται με κάθε λεπτομέρεια οι 
τεχνικές προδιαγραφές και κοινοποιείται ονομαστικά σε όλες τις κατασκευάστριες 
εταιρίες. Η απόφαση δημοσιεύεται στις σελ. 18,19,20 της έντυπης έκδοσης.</DOC>

