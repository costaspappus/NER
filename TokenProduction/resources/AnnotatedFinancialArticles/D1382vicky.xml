<DOC><ENAMEX TYPE='PERSON'>Θ. ΠΑΝΤΑΛΑΚΗΣ</ENAMEX> - ΥΠΟΔΙΟΙΚΗΤΗΣ ΕΤΕ 


Αναγκαία η δημιουργία μεγαλύτερων τραπεζών

Του <ENAMEX TYPE='PERSON'>Δημ. Σπυρόπουλου</ENAMEX> 

Η ΑΞΙΟΠΟΙΗΣΗ της ευρύτερης αγοράς, που θα προκύψει μετά την ολοκλήρωση της 
νομισματικής ένωσης, προϋποθέτει ενδυνάμωση της ανταγωνιστικότητας των 
ελληνικών τραπεζών. Αυτό σημαίνει περιορισμό του κόστους, διεύρυνση του 
φάσματος των παρεχομένων υπηρεσιών, καθώς και δημιουργία μεγαλύτερων 
τραπεζών με συγχωνεύσεις - εξαγορές και τη σύναψη των κατάλληλων συμμαχιών με 
ξένες τράπεζες. 

Η επισήμανση ανήκει στον υποδιοικητή της Εθνικής Τράπεζας <ENAMEX TYPE='PERSON'>Θεόδ. Πανταλάκη</ENAMEX> και 
περιλαμβάνεται σε συνέντευξή του προς την "<ENAMEX TYPE='ORGANIZATION'>Εξπρές</ENAMEX>", με αφορμή την έρευνα της 
εφημερίδας αναφορικά με το ενιαίο νόμισμα -ευρώ- και τις ελληνικές τράπεζες. 

Ο κ. <ENAMEX TYPE='PERSON'>Πανταλάκης</ENAMEX> παρατηρεί ότι οι επιπτώσεις με την εφαρμογή του "ευρώ" θα είναι 
θετικές για τις ελληνικές επιχειρήσεις (και όχι μόνο) λόγω της δυνατότητας 
προσφυγής στην ευρωπαϊκή αγορά για να καλύψουν όχι μόνο τις δανειακές τους 
ανάγκες, αλλά και τις ανάγκες τους σε σύνθετα προϊόντα (επενδυτικά και μη). Και 
όλα αυτά χωρίς να απαιτείται "εγκατάσταση" στην <ENAMEX TYPE='LOCATION'>Ελλάδα</ENAMEX> των τραπεζών που θα 
προσφέρουν τα προϊόντα αυτά. Φυσικά, και οι ελληνικές τράπεζες θα μπορούν -
θεωρητικά- να ανταγωνίζονται τις άλλες ευρωπαϊκές χώρες στην "έδρα" τους, εάν 
έχουν -αυτονόητο- συγκριτικό πλεονέκτημα. 

Με ήπιους τόνους, αλλά και με σαφήνεια, ο κ. <ENAMEX TYPE='PERSON'>Πανταλάκης</ENAMEX> υπεισέρχεται και στο 
εργασιακό καθεστώς, θεωρώντας ότι με την είσοδο της χώρας μας στην <ENAMEX TYPE='ORGANIZATION'>Οικονομική 
και Νομισματική Ενωση</ENAMEX> θα υπάρξουν πιέσεις για ελαστικότερο ωράριο λειτουργίας 
και καθιέρωση της μερικής απασχόλησης. 

Πιο "ψηλά" καθορίζεται η εμπορική αμοιβή των επιχειρήσεων

ΑΝΑΠΡΟΣΑΡΜΟΖΕΤΑΙ η εμπορική αμοιβή των επιχειρήσεων για τον 
προσδιορισμό των εσόδων του <TIMEX TYPE='DATE'>1997</TIMEX> με βάση τα αντικειμενικά κριτήρια, ενώ 
πρόβλημα ανέκυψε για την επαγγελματική αμοιβή των επαγγελματιών και 
παράλληλα εκκρεμεί η αύξηση της μισθωτικής αξίας. 

Ηδη, το <ENAMEX TYPE='ORGANIZATION'>υπουργείο Οικονομικών</ENAMEX> αύξησε την εμπορική αμοιβή των επιχειρήσεων από 
2.100.000 δρχ., σε 2.400.000 δρχ. και των εταιριών παροχής υπηρεσιών από 
2.730.000 δρχ. σε 3.120.000 δρχ. Η αναπροσαρμογή έγινε με βάση τις αυξημένες 
αποδοχές εμποροϋπαλλήλου με πενταετή υπηρεσία, όπως καθορίσθηκε αυτή από το 
<ENAMEX TYPE='ORGANIZATION'>υπουργείο Εργασίας</ENAMEX> και σύμφωνα με την εισοδηματική πολιτική. 

Η εμπορική αμοιβή, όπως αναπροσαρμόσθηκε, θα ισχύσει και στις περιπτώσεις 
λύσεως επιχειρήσεων μέσα στο <TIMEX TYPE='DATE'>1997</TIMEX>, ενώ στη γενική της εφαρμογή προσδιορίζει τα 
έσοδα του <TIMEX TYPE='DATE'>1997</TIMEX>, που θα δηλωθούν το <TIMEX TYPE='DATE'>1998</TIMEX>, από τις εμπορικές επιχειρήσεις και τις 
επιχειρήσεις παροχής υπηρεσιών.</DOC>

