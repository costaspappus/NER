<DOC>
Σταθεροποιητικές τάσεις


ΜΕ ΟΡΙΑΚΗ αρνητική μεταβολή, της τάξης του 0,06% ή 0,83 της μονάδας, έκλεισε 
χθες ο γενικός δείκτης τιμών, στις 1.439,30 μονάδες. Και τούτο, ενώ διακυμάνθηκε 
συνολικά μεταξύ 1.429,12 και 1.452,28 μονάδων. Ο δείκτης FTSE/ASE-20, ο οποίος 
απαρτίζεται από μετοχές τραπεζών και εταιριών υψηλής κεφαλαιοποίησης, έκλεισε 
με ουσιαστικότερες απώλειες, της τάξης του 0,17%, στις 790,21 μονάδες.

Η αξία συναλλαγών διαμορφώθηκε σε 14,9 δισ. δρχ. επί 5,87 εκατ. τεμαχίων 
μετοχών που άλλαξαν χέρια. Εκ των 234 μετοχών που κινήθηκαν, οι 87 έκλεισαν με 
κέρδη και οι 125 με απώλειες, ενώ 22 δεν παρουσίασαν μεταβολή τιμής. Οπως 
επισήμαιναν χθες έγκυροι παρατηρητές της χρηματιστηριακής ζωής του τόπου, η 
μετοχική αγορά κινήθηκε δίχως ουσιαστική κατεύθυνση και, εν πάση περιπτώσει, 
στο ρυθμό που της υπαγόρευσε η αγορά χρήματος. Σύμφωνα με τις ίδιες πηγές, 
κυρίαρχη στα χθεσινά χρηματιστηριακά δρώμενα ήταν η παρέμβαση της <ENAMEX TYPE='ORGANIZATION'>Τραπέζης 
της Ελλάδος</ENAMEX>, με την άντληση ποσού ύψους 150 δισ. δρχ. για περίοδο 14 ημερών, με 
επιτόκιο της τάξης του 19%. 

Η μείωση της ρευστότητας στην ευρύτερη αγορά, όπως προσθέτουν οι ίδιες πηγές, 
επέδρασε καταλυτικά και στις χρηματιστηριακές συναλλαγές. Το όποιο αγοραστικό 
ενδιαφέρον, πάντως, επικεντρώθηκε σε μετοχές εταιριών μεσαίας και μικρής 
κεφαλαιοποίησης ενώ για μία ακόμη συνεδρίαση ήταν σαφής η απομάκρυνση του 
επενδυτικού κοινού από τις τραπεζικές μετοχές. 

Συγκεκριμένα, έγκυρα στελέχη της χρηματιστηριακής κοινότητας καυτηρίαζαν χθες 
την καθυστέρηση που επιδεικνύουν οι διοικήσεις κρατικών και μη πιστωτικών 
ιδρυμάτων στη δημοσιοποίηση των αποτελεσμάτων τους για την προηγούμενη 
χρήση, ώστε να διαλύσουν τη σύγχυση που επικρατεί αναφορικά με το ζήτημα αυτό. 
Οπως τόνιζαν, εφόσον παρατείνεται η παρούσα ασάφεια σχετικά με τις επιπτώσεις 
που έχει η παρούσα κατάσταση της αγοράς χρήματος επί των αποτελεσμάτων των 
πιστωτικών ιδρυμάτων, οι μετοχές τους θα υφίστανται έντονες πιέσεις. Εξαίρεση 
αποτέλεσαν χθες η <ENAMEX TYPE='ORGANIZATION'>Μακεδονίας - Θράκης</ENAMEX>, που έκλεισε με limit-up λόγω εξαγοράς, 
αλλά και η <ENAMEX TYPE='ORGANIZATION'>ΕΤΕΒΑ</ENAMEX>, κοινή και προνομιούχος, που κατέχει μερίδιο της τάξης του 13% 
περίπου των μετοχών της <ENAMEX TYPE='ORGANIZATION'>Μακεδονίας - Θράκης</ENAMEX>.
</DOC>
