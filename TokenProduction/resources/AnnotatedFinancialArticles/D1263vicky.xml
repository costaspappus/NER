<DOC>ΕΝΟΨΕΙ ΤΗΣ ΔΗΜΟΠΡΑΣΙΑΣ ΕΝΤΟΚΩΝ ΓΡΑΜΜΑΤΙΩΝ 


Νέα τόνωση της ρευστότητας

ΕΝΑΝ "καλό οιωνό" χρειαζόταν το υπουργείο Οικονομικών, προκειμένου να 
δημοπρατήσει την προσεχή Τρίτη ετήσια έντοκα γραμμάτια ύψους 250 δισ. δρχ., ως 
"αντίβαρο" στα υψηλά επιτόκια, και τον βρήκε χθες, στο ύψους 506,7 εκατ. 
δολαρίων swap που διενήργησε η <ENAMEX TYPE='ORGANIZATION'>Τράπεζα της Ελλάδος</ENAMEX>, για περίοδο τεσσάρων 
μηνών. Ωστόσο, για τον "φόβο των Ιουδαίων", οι δημοσιονομικές αρχές προτίμησαν 
να αναβάλουν τη δημοπράτηση των διετών ομολόγων, η οποία πάντως αναμένεται 
να λάβει χώρα εντός του <TIMEX TYPE='DATE'>Φεβρουαρίου</TIMEX>, με ζητούμενο -που αποτελεί και το 
καινοτόμο στοιχείο- η έκδοση αυτή να συμπέσει με την έναρξη λειτουργίας του 
θεσμού των primary dealers. 

Το ενδιαφέρον των τραπεζών να συμμετάσχουν στο δολαριακό swap ήταν μεγάλο 
και "μεταφράστηκε" σε 1.689 εκατ. δολάρια, εξέλιξη εύλογη, άλλωστε, αφού το 
επιτόκιο για την πρώτη μηνιαία περίοδο ορίστηκε σε 1,57% πάνω από το χθεσινό 
fixing του δολαρίου ΗΠΑ (289,260 δρχ.). Το αποτέλεσμα ήταν να αυξηθεί η 
δραχμική ρευστότητα περίπου κατά 140 δισ. δρχ. και να υποχωρήσουν τα επιτόκια 
στη διατραπεζική. Ετσι, το overnight βρέθηκε γύρω στο 12,50% (στην ίδια περίοδο, 
το επιτόκιο της προχθεσινής δημοπρασίας ήταν 17%), ενώ στις μεσοπρόθεσμες 
διάρκειες τα επιτόκια ισορρόπησαν γύρω στο 17,5%. 

Αναφορικά με τη δημοπρασία των ετήσιων εντόκων γραμματίων, το προς 
δημοπράτηση ποσόν καθορίστηκε στα 250 δισ. δρχ. και ενδέχεται (εφόσον γίνουν 
αποδεκτές και μη ανταγωνιστικές προσφορές) να φθάσει έως και τα 325 δισ. δρχ. Η 
έκδοση ομολόγων σταθερού επιτοκίου διετούς διάρκειας με ετήσιο κουπόνι (που είχε 
αρχικώς προγραμματισθεί για τις <TIMEX TYPE='DATE'>3 Φεβρουαρίου</TIMEX>), εάν τούτο καταστεί δυνατόν -
λόγω χρόνου- θα ανατεθεί στους primary dealers, καθώς ο νέος αυτός θεσμός 
προχωρεί σταδιακά, με τη συμμετοχή ελληνικών και ξένων τραπεζών (σημειώνεται 
ότι στις <TIMEX TYPE='DATE'>8 Φεβρουαρίου</TIMEX> θα ζητηθεί η γνώμη των τραπεζών για τον κανονισμό 
λειτουργίας του). Πέραν τούτου, ο δανεισμός του <ENAMEX TYPE='ORGANIZATION'>Δημοσίου</ENAMEX> για τον μήνα 
<TIMEX TYPE='DATE'>Φεβρουάριο</TIMEX> θα επεκταθεί και προς άλλες πηγές, με κυριότερη το Global Loan που θα 
λάβει χώρα, σύμφωνα με έγκυρες πληροφορίες, εντός του <TIMEX TYPE='DATE'>Φεβρουαρίου</TIMEX>.</DOC>

