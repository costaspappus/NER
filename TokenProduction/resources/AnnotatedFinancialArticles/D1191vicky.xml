<DOC>ΓΙΑ ΤΗ ΓΕΩΡΓΙΑ 


Θέμα νερού από την έκθεση Σπράου 

Ρεπορτάζ: <ENAMEX TYPE='PERSON'>Μ. Παπανίδης</ENAMEX> 

ΤΗΝ ΕΦΑΡΜΟΓΗ τιμολογιακής πολιτικής στην κατανάλωση νερού για γεωργική 
χρήση και την άμεση δημιουργία τράπεζας γης προτείνει, μεταξύ άλλων, στην 
κυβέρνηση ο καθηγητής <ENAMEX TYPE='PERSON'>Γ. Σπράος</ENAMEX>, στην έκθεσή του για το παρόν και το μέλλον της 
ελληνικής γεωργίας. Η έκθεση Σπράου δίνει ιδιαίτερη βαρύτητα στο γεγονός ότι 
σημαντικό τμήμα των υδάτινων πόρων έχει προ πολλού μειωθεί επικίνδυνα. "Το 
νερό, αναφέρει η έκθεση, έπαψε προ πολλού να είναι ελεύθερο αγαθό. Οι χρήστες 
του θα πρέπει να επιβαρύνονται με το κοινωνικοοικονομικό κόστος της 
κατανάλωσης, με κατάλληλο προοδευτικό σύστημα τιμολόγησης. Ειδικός 
οργανισμός διαχείρισης των υδάτινων πόρων θα πρέπει να εφαρμόσει κατάλληλη 
τιμολογιακή πολιτική". 

Παράλληλα, από την έκθεση Σπράου προτείνεται η δημιουργία τράπεζας γης, που θα 
παρεμβαίνει στις πράξεις πώλησης, ενοικίασης, υπενοικίασης και εκμίσθωσης των 
γεωργικών εκτάσεων, με στόχο την πάταξη της παραοικονομίας και την αύξηση των 
φορολογικών εσόδων.</DOC>

