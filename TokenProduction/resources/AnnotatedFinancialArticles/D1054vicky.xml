<DOC>ΜΕ ΤΗΝ ΕΛΠΙΔΑ ΑΜΕΣΗΣ ΣΥΜΜΕΤΟΧΗΣ ΤΗΣ <ENAMEX TYPE='LOCATION'>ΒΡΕΤΑΝΙΑΣ</ENAMEX> 


Εκρηξη μετοχών, "βύθιση" στερλίνας λόγω της <ENAMEX TYPE='ORGANIZATION'>ΟΝΕ</ENAMEX>

ΟΙ ΒΡΕΤΑΝΙΚΕΣ μετοχές εκτινάχθηκαν χθες σε επίπεδα ρεκόρ λόγω των ελπίδων 
ότι η <ENAMEX TYPE='LOCATION'>Βρετανία</ENAMEX> μπορεί να συμμετάσχει στο σύστημα του ενιαίου νομίσματος, αμέσως 
μετά την έναρξη λειτουργίας του. Τις ελπίδες δημιούργησε δημοσίευμα των 
"<ENAMEX TYPE='ORGANIZATION'>Φαϊνάνσιαλ Τάιμς</ENAMEX>", στο οποίο αναφέρεται αυτό το ενδεχόμενο και προστίθεται ότι 
θα υπάρξει σχετική δήλωση της βρετανικής κυβέρνησης, πιθανότατα στα τέλη 
Οκτωβρίου. Η στερλίνα σημείωσε μεγάλη υποχώρηση. Η βρετανική κυβέρνηση 
έσπευσε να χαρακτηρίσει εικασίες το περιεχόμενο του δημοσιεύματος, το οποίο 
προκάλεσε πυρετό στις χρηματοοικονομικές αγορές, χωρίς αποτέλεσμα όμως. Ο 
δείκτης FTSE-100 τερμάτισε σε επίπεδα ρεκόρ και κατά 3,17% ή 160,8 μονάδες 
υψηλότερα, στις 5.223,3 μονάδες. 

Η στερλίνα τερμάτισε στο <ENAMEX TYPE='LOCATION'>Λονδίνο</ENAMEX> στις 2.8317 μάρκα κατά 1,54% χαμηλότερα σε 
σχέση με το κλείσιμο της προηγούμενης ημέρας. Στην <ENAMEX TYPE='LOCATION'>Αθήνα</ENAMEX> η στερλίνα έχασε 6,8 
δρχ. και τερμάτισε (τιμή fixing) στις 446,7 δρχ. Η υποχώρηση του βρετανικού 
νομίσματος οφείλεται στην αίσθηση ότι η στερλίνα θα εισέλθει στο σύστημα του 
ενιαίου νομίσματος σε επίπεδα αισθητά χαμηλότερα από τα σημερινά. Η εξέλιξη 
αυτή θα συμβάλει στη βελτίωση της ανταγωνιστικότητας της <ENAMEX TYPE='LOCATION'>Βρετανίας</ENAMEX> και θα 
οδηγήσει σε πτώση των βρετανικών επιτοκίων. Το τελευταίο αυτό ενδεχόμενο 
προκάλεσε την κατακόρυφη άνοδο των μετοχών και των κρατικών χρεογράφων.</DOC> 


