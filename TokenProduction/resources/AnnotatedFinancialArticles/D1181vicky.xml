<DOC><ENAMEX TYPE='ORGANIZATION'>ΔΗΜΟΣΙΑ ΔΙΟΙΚΗΣΗ</ENAMEX> 


Προτάσεις Σπράου για τον εκσυγχρονισμό 

Η ΧΑΜΗΛΗ ποιότητα υπηρεσιών που παρέχει η <ENAMEX TYPE='ORGANIZATION'>Δημόσια Διοίκηση</ENAMEX> συνιστά 
ανασταλτικό παράγοντα για την ανάπτυξη διότι επηρεάζει την οικονομία στο σύνολό 
της και φυσικά πλήττει τον ιδιωτικό τομέα. Η <ENAMEX TYPE='ORGANIZATION'>Δημόσια Διοίκηση</ENAMEX> πρέπει, όπως 
υπογράμμισε χθες ο καθηγητής <ENAMEX TYPE='PERSON'>Γιάννης Σπράος</ENAMEX> παρουσιάζοντας την έκθεσή του, να 
δεχθεί τα μηνύματα των καιρών και να "ενταχθεί" στο νέο ανταγωνιστικό 
περιβάλλον, το οποίο διαρκώς αλλάζει και επεκτείνει τα όριά του. 

Και για να μπορέσει να εκσυγχρονισθεί και να αναμορφωθεί, η επιτροπή που 
συνέταξε τη σχετική έκθεση προτείνει: 
* επαναπροσδιορισμό του θεσμού της μονιμότητας των δημοσίων υπαλλήλων μέσα 
όμως στο πλαίσιο του Συντάγματος, 
* ανατροπή της δημοσιοϋπαλληλικής ιεραρχίας, με αξιολόγηση που θα βασίζεται όχι 
στα χρόνια υπηρεσίας αλλά στις ικανότητες των υπαλλήλων, και τέλος 
* πρόσληψη στελεχών από την αγορά εργασίας για την κάλυψη διευθυντικών 
θέσεων. 

Ο κ. <ENAMEX TYPE='PERSON'>Σπράος</ENAMEX> προτείνει, εκτός των άλλων, τη συγκρότηση "ευέλικτου" σώματος 
οικονομολόγων διοίκησης που θα ελέγχουν την ποιότητα των παρεχόμενων 
υπηρεσιών μέσα από τη σχέση κόστους - οφέλους και κόστους - 
αποτελεσματικότητας.</DOC>

