<DOC>
ΤΕΡΑΣΤΙΟΣ "ΤΖΙΡΟΣ" ΚΑΙ "ΕΚΛΟΓΙΚΕΥΣΗ" ΤΩΝ ΑΝΟΔΙΚΩΝ ΤΑΣΕΩΝ


Ο τεράστιος όγκος των συναλλαγών και η υψηλή διακύμανση του γενικού δείκτη, ο 
οποίος εντός της συνεδρίασης έφθασε στο επίπεδο - ρεκόρ των 1.785,66 μονάδων, 
για να κλείσει τελικά, πιεζόμενος από τις ρευστοποιήσεις, στις 1.688,1 μονάδες, 
χαρακτήρισαν τη χθεσινή χρηματιστηριακή ημέρα. Ετσι, η ημερήσια ποσοστιαία 
άνοδος περιορίσθηκε στο 1,49%. 

Η αξία των συναλλαγών έφθασε τα 66,077 δισ. δρχ., ποσό που συνιστά ιστορικό 
ρεκόρ από καταβολής <ENAMEX TYPE='ORGANIZATION'>ΧΑΑ</ENAMEX>, σε επίπεδο "πράξεων" και πινακιδίων, καθώς οι 
υψηλότεροι τζίροι του παρελθόντος αφορούσαν τη διακίνηση συγκεκριμένων 
πακέτων, όπως π.χ. η διανομή των μετοχών του <ENAMEX TYPE='ORGANIZATION'>ΟΤΕ</ENAMEX>, μέσω <ENAMEX TYPE='ORGANIZATION'>Εθνικής</ENAMEX>, φέτος το 
καλοκαίρι. Συνολικά διακινήθηκαν 11.887 εκατ. τίτλοι, που αφορούσαν 230 
διαφορετικές μετοχές. Εξ αυτών, 112 κινήθηκαν ανοδικά, 107 έκλεισαν με πτώση και 
11 παρέμειναν χωρίς μεταβολή τιμής. 

Ανοδικά κινήθηκε και η πλειονότητα των επιμέρους κλαδικών δεικτών. Τα 
μεγαλύτερα κέρδη παρουσίασε ο δείκτης των κατασκευαστικών εταιριών (+6,40%), 
που έχει την τιμητική του λόγω Ολυμπιάδας. Ακολούθησε ο βιομηχανικός με 
+2,05% και ο δείκτης των τραπεζών με +1,49%. Με πτώση έκλεισαν οι δείκτες των 
διαφόρων εταιριών (-2,73%), της Παράλληλης Αγοράς (-1,05%) και των ασφαλειών 
(-0,08%). 

Με limit up (+8%) έκλεισαν τη συνεδρίαση οι τίτλοι <ENAMEX TYPE='ORGANIZATION'>Εδραση - Χ. Ψαλλίδας ΑΤΕ</ENAMEX> 
(κ.ο.), <ENAMEX TYPE='ORGANIZATION'>Τράπεζα Αθηνών</ENAMEX> (κ.ο.) και <ENAMEX TYPE='ORGANIZATION'>Μεσογειακή Επενδυτική</ENAMEX>. Στον αντίποδα βρέθηκαν 
η <ENAMEX TYPE='ORGANIZATION'>Babyland</ENAMEX> με -8%, η <ENAMEX TYPE='ORGANIZATION'>Rilken</ENAMEX> με -7,96% και η <ENAMEX TYPE='ORGANIZATION'>Ξυλεμπορία</ENAMEX> με -7,83%. Τις 
υψηλότερες αξίες συναλλαγών κατέγραψαν οι μετοχές της <ENAMEX TYPE='ORGANIZATION'>Alpha Τράπεζας Πίστεως</ENAMEX> 
(κ.ο.), του <ENAMEX TYPE='ORGANIZATION'>ΟΤΕ</ENAMEX> και της <ENAMEX TYPE='ORGANIZATION'>Εθνικής Τράπεζας</ENAMEX> (κ.ο.). Από πλευράς όγκου διακινηθέντων 
τεμαχίων, τις κορυφαίες θέσεις κατέλαβαν οι τίτλοι του <ENAMEX TYPE='ORGANIZATION'>ΟΤΕ</ENAMEX>, της <ENAMEX TYPE='ORGANIZATION'>Ελληνικής 
Τεχνοδομικής</ENAMEX> και της <ENAMEX TYPE='ORGANIZATION'>Μηχανικής</ENAMEX>.
</DOC>
