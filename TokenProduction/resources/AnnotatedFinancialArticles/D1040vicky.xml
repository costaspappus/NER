<DOC>ΣΗΜΕΡΑ ΚΑΙ ΑΥΡΙΟ ΑΠΟ ΤΟ <ENAMEX TYPE='ORGANIZATION'>ΥΠΟΥΡΓΕΙΟ ΟΙΚΟΝΟΜΙΚΩΝ</ENAMEX> 


Δημοπρασίες ομολόγων για 500 δισ.

ΔΥΟ ΔΗΜΟΠΡΑΣΙΕΣ ομολόγων, από τις οποίες οι δημοσιονομικές αρχές 
ευελπιστούν ότι θα αντλήσουν περίπου μισό τρισ. δρχ., θα διενεργήσει σήμερα και 
αύριο το <ENAMEX TYPE='ORGANIZATION'>υπουργείο Οικονομικών</ENAMEX>, η ηγεσία του οποίου έχει βάσιμους (όπως 
τονίσθηκε από αρμόδιους κύκλους) λόγους να αναμένει ένα ικανοποιητικό 
αποτέλεσμα, λόγω αφενός του ενδιαφέροντος πολλών τραπεζών για τοποθετήσεις σε 
ομόλογα σταθερού επιτοκίου και, αφετέρου, των ενθαρρυντικών ενδείξεων στο 
μέτωπο του πληθωρισμού. Γι' αυτό, άλλωστε, απέφυγε να αυξήσει τα spreads των 
ομολόγων (παρά την περί του αντιθέτου αναπτυχθείσα τις τελευταίες ημέρες 
φημολογία), τα οποία όσον αφορά τα επταετή κυμαινόμενα παραμένουν αμετάβλητα 
(0,80%), όπως αμετάβλητα παραμένουν και τα επιτόκια βάσεως. 

Ειδικότερα, το <ENAMEX TYPE='ORGANIZATION'>υπουργείο Οικονομικών</ENAMEX> αποφάσισε, έχοντας υπόψη του το 
ενδιαφέρον των τραπεζών για ομόλογα σταθερού επιτοκίου, να "ανοίξει" τις 
τελευταίες εκδόσεις, με διάθεση τίτλων σε ποσά μεταξύ 250 και 280 δισ. δρχ., στην 
κατώτερη αποδεκτή τιμή ("cut-off price") της δημοπρασίας της <TIMEX TYPE='DATE'>17ης Σεπτεμβρίου 
1997</TIMEX> και με τις ισχύουσες προμήθειες, οι δε προσφορές θα υποβληθούν σήμερα. Για 
αύριο έχει προγραμματισθεί η διενέργεια δημοπρασίας επταετών ομολόγων 
κυμαινομένου επιτοκίου, εκδόσεως <TIMEX TYPE='DATE'>30-9-97</TIMEX>, με προς διάθεση ποσόν ύψους 180 δισ. 
δρχ., επιτόκιο βάσεως το ισχύον (9,50%) και περιθώριο αμετάβλητο (0,80%), ώστε η 
πρώτη τοκοφόρος περίοδος να δίνει επιτόκιο 10,30%. 

Παράλληλα, το <ENAMEX TYPE='ORGANIZATION'>Δημόσιο</ENAMEX> θα διατηρήσει το δικαίωμα να ικανοποιήσει μη 
ανταγωνιστικές προσφορές μέχρι του 30% του δημοπρατηθέντος ποσού. 
Υπενθυμίζεται ότι την <TIMEX TYPE='DATE'>Τρίτη 30/9/97</TIMEX> θα διατεθούν ετήσια έντοκα με το ισχύον 
επιτόκιο (9,50%), ενώ οι λήξεις παρελθουσών εκδόσεων στο τέλος <TIMEX TYPE='DATE'>Σεπτεμβρίου</TIMEX> 
φθάνουν το ένα τρισ. δρχ.</DOC> 


