<DOC>Τα οικονομικά της Ολυμπιάδας


Η ΕΠΙΘΥΜΙΑ να βοηθήσουμε στις προσπάθειες για την ανάληψη των Ολυμπιακών 
Αγώνων του <TIMEX TYPE='DATE'>2004</TIMEX> δεν πρέπει να οδηγεί σε περιορισμό των αποριών ή να καταπνίγει 
μέσω αυτολογοκρισίας τις αμφιβολίες που δημιουργούνται.

ΜΕ αφορμή, λοιπόν, την πρώτη επίσημη παρουσίαση της οικονομικής διάστασης 
αυτής της -γιγαντιαίων διαστάσεων- διοργάνωσης, οφείλουμε με δημιουργική 
διάθεση να παρατηρήσουμε πως ο προϋπολογισμός που παρουσιάστηκε είχε σοβαρές 
αδυναμίες.

ΑΡΚΕΤΑ κρίσιμα και μεγάλα νούμερα, τόσο στα έξοδα, όσο και στα έσοδα, είναι 
εμφανώς αστήρικτα. Και αυτό είναι σίγουρα επικίνδυνο.

ΓΙΑ παράδειγμα, προϋπολογίζονται έξοδα 74 εκατ. δολ. για αθλητικές 
εγκαταστάσεις. Θα μπορούσαμε να δηλώσουμε ευτυχείς αν περιοριστούν ακόμα και 
στα 200 εκατ. δολ.!

ΥΠΟΛΟΓΙΖΟΝΤΑΙ έσοδα 200 εκατ. δολ. από εθνικές χορηγίες! Ο Αμερικανός 
εκπρόσωπος των αγώνων της Ατλάντα, <ENAMEX TYPE='PERSON'>Τσαρλς Μπατλ</ENAMEX>, που πήρε μέρος στην 
παρουσίαση ήταν σαφής: "Μην περιμένετε ρευστό από τους χορηγούς. Αυτοί 
πληρώνουν μόνον, ή κυρίως, σε είδος".

ΥΠΟΛΟΓΙΖΟΝΤΑΙ επίσης έσοδα 235 εκατ. δολ. από εκδόσεις νέων λαχείων!

ΟΣΟ τζογαδόροι και αν είναι οι Ελληνες, ένα τέτοιο νούμερο είναι απλησίαστο.

ΕΚΤΟΣ αν εννοούμε πως τα κέρδη των υπαρχόντων λαχείων και παιχνιδιών θα 
"χαθούν" προς όφελος των νέων, υπέρ της Ολυμπιάδας. Να βγάλουμε λοιπόν τα 
χρήματα από τις τσέπες του κράτους για να τα τοποθετήσουμε στα κοφίνια της 
διοργάνωσης;

ΑΛΛΟ παράδειγμα. Υπολογίζονται 400 εκατ. δολ. έσοδα από ΦΠΑ. Ακόμα αν είναι 
προσεκτικός και ακριβής ο υπολογισμός, ποιος και με ποιους μηχανισμούς θα 
εισπράξει αυτά τα χρήματα;

ΤΑ ερωτήματα είναι πολλά.

ΠΕΡΙΜΕΝΑΜΕ, πάντως, τα επίσημα στοιχεία να αποτελέσουν μια καλή βάση για 
συζήτηση.
</DOC>
