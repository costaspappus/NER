<DOC>ΜΕ ΤΑ 500 ΔΙΣ. ΠΟΥ ΑΠΟΡΡΟΦΗΣΕ Η <ENAMEX TYPE='ORGANIZATION'>T.Ε.</ENAMEX> 


"Στέγνωσε" η αγορά από ρευστότητα 

Ο ΑΙΦΝΙΔΙΑΣΜΟΣ, για μία ακόμη φορά, των χρηματοπιστωτικών ιδρυμάτων από 
την <ENAMEX TYPE='ORGANIZATION'>Κεντρική Τράπεζα</ENAMEX>, η οποία χθες απορρόφησε το σύνολο της προσφερόμενης 
ρευστότητας, "στέγνωσε" την αγορά, αύξησε τα επιτόκια για τα πολύ βραχυχρόνια 
διαστήματα, μείωσε όμως τα επιτόκια για τις περιόδους άνω του μηνός. 

Με επιτόκιο 18%, που είναι μειωμένο κατά μία μονάδα σε σύγκριση με την 
προηγούμενη παρέμβασή της, η <ENAMEX TYPE='ORGANIZATION'>Τράπεζα της Ελλάδος</ENAMEX> απορρόφησε, για διάστημα 14 
ημερών, 498,6 δισ. δρχ., διατηρώντας έτσι τα επιτόκια σε ελεγχόμενα και σταδιακά 
αποκλιμακούμενα επίπεδα. Πάντως, για λόγους "ισορροπίας", η <ENAMEX TYPE='ORGANIZATION'>Τράπεζα της 
Ελλάδος</ENAMEX> χορήγησε ρευστότητα ύψους 141,8 δισ. δρχ. στο οvernight, με επιτόκιο 
19%. 

Είχε προηγηθεί συνάντηση του ΥΠΕΘΟ <ENAMEX TYPE='PERSON'>Γ. Παπαντωνίου</ENAMEX> με τον διοικητή της 
Τραπέζης της Ελλάδος <ENAMEX TYPE='PERSON'>Λ. Παπαδήμο</ENAMEX>, με κύρια θέματα συζήτησης τις 
νομισματοπιστωτικές εξελίξεις αλλά και επιμέρους προβλήματα του πιστωτικού 
χώρου. Μεταξύ των τελευταίων περιλαμβάνονται το εύρος και η κατεύθυνση της 
νομοθετικής παρέμβασης για το χρόνο και την περίοδο ανατοκισμού των τραπεζικών 
δανείων, με ενδεχόμενη αναδρομική κάλυψη, καθώς και διαδικαστικά θέματα για 
τους όρους της τρίτης, κατά σειράν, απόπειρας πώλησης της <ENAMEX TYPE='ORGANIZATION'>Τράπεζας Κρήτης</ENAMEX>.</DOC> 

