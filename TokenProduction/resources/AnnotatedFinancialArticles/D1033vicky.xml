<DOC>Η ΣΩΣΤΗ ΑΞΙΟΠΟΙΗΣΗ ΤΩΝ ΟΛΥΜΠΙΑΚΩΝ ΑΓΩΝΩΝ ΕΥΚΑΙΡΙΑ ΓΙΑ 
ΤΟΝΩΣΗ ΤΗΣ ΟΙΚΟΝΟΜΙΚΗΣ ΑΝΑΠΤΥΞΗΣ 


Τώρα πρέπει ν' αρχίσει η δουλειά

ΟΥΣΙΑΣΤΙΚΕΣ ευκαιρίες για πρόσθετη τόνωση της αναπτύξεως της ελληνικής 
οικονομίας, και μάλιστα με μακρόχρονη προοπτική, διανοίγονται μετά το 
αποτέλεσμα της χθεσινής ψηφοφορίας των "αθανάτων" της <ENAMEX TYPE='ORGANIZATION'>ΔΟΕ</ENAMEX> στη <ENAMEX TYPE='LOCATION'>Λωζάνη</ENAMEX>, που 
ανέθεσε στην <ENAMEX TYPE='LOCATION'>Αθήνα</ENAMEX> τη διοργάνωση της Ολυμπιάδας του <TIMEX TYPE='DATE'>2004</TIMEX>. Μάλιστα, ο 
πρωθυπουργός <ENAMEX TYPE='PERSON'>Κ. Σημίτης</ENAMEX>, εγκαινιάζοντας αμέσως μετά την ψηφοφορία την εφετινή 
<ENAMEX TYPE='ORGANIZATION'>ΔΕΘ</ENAMEX>, έκανε λόγο για "ώθηση" στην ελληνική οικονομία, κάνοντας ιδιαίτερη 
αναφορά στη διαφάνεια και την αποτελεσματικότητα που θα διέπει τη διοργάνωση 
της 28ης Ολυμπιάδας. 

Η μεταποίηση, που σύμφωνα με την <ENAMEX TYPE='ORGANIZATION'>Επιτροπή "Αθήνα 2004"</ENAMEX> αναμένεται να αυξήσει 
τον κύκλο εργασιών της κατά 550 εκατ. δολάρια, ο τουρισμός (στον οποίο επίσης 
αναφέρθηκε ο πρωθυπουργός, όπως επίσης και στα έργα υποδομής, τα οποία -
τόνισε- θα αφορούν όλη την <ENAMEX TYPE='LOCATION'>Ελλάδα</ENAMEX>), που προσδοκά για το 2004 αύξηση του 
κύκλου εργασιών κατά 140 εκατ. δολάρια, ο κατασκευαστικός τομέας με έργα ύψους 
390 εκατ. δολαρίων μόνο στο <ENAMEX TYPE='LOCATION'>Ολυμπιακό Χωριό</ENAMEX> και στο <ENAMEX TYPE='LOCATION'>Φάληρο</ENAMEX> και πρόσθετα 
οφέλη από την επιτάχυνση της υλοποιήσεως των υπό εξέλιξη έργων ύψους ενός δισ. 
δολαρίων, αναμένεται να διευρύνουν την αγορά εργασίας κατά 130.000 θέσεις 
απασχολήσεως. 

Ο χρηματοπιστωτικός τομέας που θα στηρίξει μέσω χρηματοδοτήσεως το όλο 
εγχείρημα, οι τηλεπικοινωνίες, το εμπόριο, η πληροφορική, θα ωφεληθούν επίσης, 
μαζί με τον κρατικό προϋπολογισμό που θα βελτιώσει την εικόνα του με έσοδα και 
αυξημένες εισπράξεις φόρων. Μάλιστα, σύμφωνα με το φάκελο του "Αθήνα 2004", 
τα έσοδα για το <ENAMEX TYPE='ORGANIZATION'>Δημόσιο</ENAMEX> είναι δυνατό να φθάσουν το ένα δισ. δολάρια. 

Πηγές του <ENAMEX TYPE='ORGANIZATION'>υπουργείου Εθνικής Οικονομίας</ENAMEX> δήλωσαν χθες στην "<ENAMEX TYPE='ORGANIZATION'>Εξπρές</ENAMEX>" ότι το 
οικονομικό ρίσκο της αναλήψεως της Ολυμπιάδας είναι περιορισμένο σε σύγκριση 
με τις ευκαιρίες που διανοίγονται στον τομέα της αναπτύξεως, ενώ η υπουργός 
Αναπτύξεως <ENAMEX TYPE='PERSON'>Βάσω Παπανδρέου</ENAMEX> υπογράμμισε μεταξύ άλλων ότι: "Η ανάθεση της 
διοργάνωσης αποτελεί σημαντική διεθνή επιτυχία της χώρας μας και επιβεβαιώνει 
την άνοδο του κύρους μας διεθνώς".</DOC> 

