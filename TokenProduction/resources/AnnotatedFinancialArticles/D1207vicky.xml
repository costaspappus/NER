<DOC>Υστέρηση εσόδων 350 δισ. το '97


ΥΣΤΕΡΗΣΗ κατά 350 δισ. δρχ. παρουσιάζουν τα έσοδα του Τακτικού 
Προϋπολογισμού <TIMEX TYPE='DATE'>1997</TIMEX>, έναντι 285 δισ. δρχ. των αρχικών προβλέψεων και 
εκτιμήσεων κατά τη δημοσίευση του Προϋπολογισμού 1998. Τα στοιχεία αυτά 
προκύπτουν από την πορεία των εσόδων μέσα στο <TIMEX TYPE='DATE'>1997</TIMEX> και έτσι ο Προϋπολογισμός 
1998 καλείται να καλύψει το επιπρόσθετο αυτό άνοιγμα που παρουσιάζει ο 
Προϋπολογισμός 1997. Η αναπλήρωση αυτών των εσόδων πρέπει να γίνει μέσα στον 
<TIMEX TYPE='DATE'>Ιανουάριο</TIMEX>, οπότε κλείνει το οικονομικό έτος. 

Σύμφωνα με τα στοιχεία, τα έσοδα του Τακτικού Προϋπολογισμού 1997 ανήλθαν σε 
8,2 τρισ. δρχ., ενώ τα έσοδα που έπρεπε να συγκεντρωθούν στα ταμεία του 
<ENAMEX TYPE='ORGANIZATION'>Δημοσίου</ENAMEX>, βάσει του αναθεωρημένου στόχου των εσόδων (18,1%), έπρεπε να 
ανέλθουν στα 8,6 τρισ. δρχ., με αποτέλεσμα η υστέρηση των εσόδων να φθάσει τα 
350 δισ. δρχ. Το γενικό σύνολο των εσόδων του Τακτικού Προϋπολογισμού 1997 
ανήλθε σε 8.257.807 εκατ. δρχ., έναντι 7.282.211 εκατ. δρχ. που εισήλθαν στα 
ταμεία το αντίστοιχο περυσινό διάστημα. Ο μέσος ρυθμός αύξησης των δημοσίων 
εσόδων στο δωδεκάμηνο <TIMEX TYPE='DATE'>Ιανουαρίου - Δεκεμβρίου 1997</TIMEX> διαμορφώθηκε στο 13,4% 
και η απόκλιση που παρουσιάζει, σύμφωνα με τον αναθεωρημένο στόχο του 
οικονομικού επιτελείου της κυβέρνησης (18,1%), έφθασε τις 4,7 ποσοστιαίες 
μονάδες. 

Αξίζει να σημειωθεί ότι, σύμφωνα με τις εκτιμήσεις πραγματογνωμόνων του 
οικονομικού επιτελείου της κυβέρνησης, τα έσοδα του Προϋπολογισμού 1997 θα 
έφθαναν τα 8,430 τρισ. δρχ., ωστόσο στα ταμεία του <ENAMEX TYPE='ORGANIZATION'>Δημοσίου</ENAMEX> συγκεντρώθηκαν 
8,257 τρισ. δρχ., άρα τα επιπλέον ζητούμενα έσοδα, της τάξης των 173 δισ. δρχ., 
καλείται να αναπληρώσει ο Προϋπολογισμός 1998 και μάλιστα μέσα στον 
<TIMEX TYPE='DATE'>Ιανουάριο</TIMEX>, οπότε κλείνει το οικονομικό έτος, βάσει της νέας κοινοτικής νομοθεσίας. 
Τα φορολογικά έσοδα ανήλθαν σε 7.703.290 εκατ. δρχ., έναντι 6.794.465 εκατ. δρχ., 
σημειώνοντας αύξηση κατά 908.825 εκατ. δρχ. ή σε ποσοστό 13,30%.</DOC>

