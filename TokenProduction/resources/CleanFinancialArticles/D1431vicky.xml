Θέμα μείωσης για ΦΠΑ και ΕΦΚ


ΑΝΤΙΜΕΤΩΠΙΖΕΤΑΙ σοβαρά το ενδεχόμενο μείωσης του Ειδικού Φόρου 
Κατανάλωσης (ΕΦΚ) και του Φόρου Προστιθέμενης Αξίας (ΦΠΑ), κατά 1 έως 2%, 
σύμφωνα με την πρόταση του καθηγητή Σπράου, προκειμένου να συγκρατηθεί ο 
πληθωρισμός μετά την αναστροφή του ρυθμού αποκλιμάκωσης που παρουσίασε τον 
Ιούνιο. 

Πληροφορίες αναφέρουν ότι ο πρωθυπουργός Κ. Σημίτης έδωσε εντολή στον 
υφυπουργό Οικονομικών Γ. Δρυ να μελετήσει τις ενδεχόμενες επιπτώσεις που θα 
προκύψουν στα έσοδα από τη μείωση των ΕΦΚ και ΦΠΑ. Το υπουργείο 
Οικονομικών, με τη σειρά του, ζήτησε από την Εθνική Στατιστική Υπηρεσία να 
συντάξει οικονομετρική μελέτη, προκειμένου να εκτιμηθεί το ύψος της απώλειας 
εσόδων.

