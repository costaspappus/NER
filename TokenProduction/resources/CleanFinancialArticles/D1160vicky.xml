Σε ενάμιση χρόνο το Πληροφοριακό ΚΠΣ


ΣΕ 18 μήνες θα λειτουργεί πλήρως το Πληροφοριακό Σύστημα του Κοινοτικού 
Πλαισίου 
Στήριξης, έργο συνολικού προϋπολογισμού 487 εκατ. δρχ. Αυτό προβλέπεται στη 
σύμβαση για την ανάθεση του έργου στις εταιρίες Intrasoft, Planet και 01 
Πληροφορική, την οποία υπέγραψε ο υφυπουργός Εθνικής Οικονομιας Χρ. Πάχτας. 
Το πληροφοριακό σύστημα θα υλοποιηθεί σε δύο φάσεις. Στην πιλοτική πρώτη φάση 
σε 
9 μήνες. Θα περιλαμβάνει τις εφαρμογές για την παρακολούθηση των 18 τομεακών 
και 
13 επιχειρησιακών προγραμμάτων του ΚΠΣ και των 13 κοινοτικών πρωτοβουλιών, 
καθώς 
και του ΠΔΕ. Οι εφαρμογές της πιλοτικής φάσης θα εγκατασταθούν στο ΥΠΕΘΟ και 
σε 
μια περιφέρεια. Στη δεύτερη φάση θα παραδοθεί το σύνολο των εφαρμογών και θα 
προχωρήσει η επέκταση των δικτύων διασύνδεσης. 
Οπως ανακοινώθηκε από το ΥΠΕΘΟ, στις υποχρεώσεις των αναδόχων 
περιλαμβάνονται: 
Η προμήθεια και εγκατάσταση του αναγκαίου εξοπλισμού για την πιλοτική φάση. 
Η εισαγωγή και η μεταφόρτωση των υπαρχόντων δεδομένων στο νέο σύστημα. 
Η διασύνδεση με υπάρχοντα πληροφοριακά συστήματα, υπηρεσιών και φορέων που 
εμπλέκονται στους χρηματοδοτικούς μηχανισμούς. 
Η πλήρης υποστήριξη, για διάστημα δύο ετών του Πληροφοριακού Συστήματος και 
των 
χρηστών του (νομικά πρόσωπα, υπηρεσίες και φυσικά πρόσωπα που εμπλέκονται 
στους 
χρηματοδοτικούς μηχανισμούς). 
Η συντήρηση των εφαρμογών (επεκτάσεις, βελτιώσεις, τροποποιήσεις κ.λπ.) για 
χρονικό διάστημα τριών ετών και θα αφορούν στην εξέλιξη των απαιτήσεων των 
χρηστών και την εμπειρία που θα απαιτείται σταδιακά. 


