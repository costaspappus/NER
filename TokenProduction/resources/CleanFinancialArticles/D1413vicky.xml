Βουτιά του χρυσού!


"ΑΥΣΤΡΑΛΙΑΝΑ πυρά" κατάφεραν ισχυρότατο πλήγμα στην τιμή του χρυσού, την 
Παρασκευή στο Χρηματιστήριο του Λονδίνου. Το κίτρινο μέταλλο διολίσθησε στο 
επίπεδο των 324,25 δολαρίων, τη χαμηλότερη τιμή των τελευταίων 12 ετών. Στην 
αγορά του χρυσού τόσο στην βρετανική πρωτεύουσα όσο και στην Απω Ανατολή 
επικράτησε πανικός, όταν η Κεντρική Τράπεζα της Αυστραλίας ανακοίνωσε ότι τους 
επόμενους μήνες θα ρευστοποιήσει 167 τόνους χρυσού. Η Αυστραλία είναι η τρίτη 
μεγαλύτερη χώρα-παραγωγός χρυσού στη γη και κάθε επιλογή της παίζει 
καθοριστικό ρόλο στις διαθέσεις των επενδυτών. Ηδη τα ισχυρά funds άρχισαν να 
δίνουν εντολές πωλήσεων, αναζητώντας περισσότερο αποδοτικά επενδυτικά 
εργαλεία.

