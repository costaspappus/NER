ΤΟΝ ΙΑΝΟΥΑΡΙΟ 


Καλή η πορεία των φοροεσόδων

ΣΤΙΣ ΠΡΟΒΛΕΨΕΙΣ του Προϋπολογισμού, με ελάχιστη απόκλιση, κινήθηκαν τα 
έσοδα τον Ιανουάριο 1998 (βλέπε πίνακα δίπλα), ενώ και η υστέρηση εσόδων του 
1997 με την κατά νόμο παράταση του οικονομικού έτους, έχει περιορισθεί 
σημαντικά και τείνει να εξαφανισθεί. Συγκεκριμένα: 

Από το υπουργείο Οικονομικών ανακοινώθηκε ότι κατά τον μήνα Ιανουάριο τα 
έσοδα του Τακτικού Προϋπολογισμού παρουσίασαν αύξηση 11,06% σε σχέση με 
τον αντίστοιχο μήνα του 1997. Η αύξηση αυτή προσεγγίζει το στόχο του 11,2% που 
έχει θέσει ο Προϋπολογισμός για το 1998. Επίσης, τα έσοδα από την παράταση του 
οικονομικού έτους 1997 παρουσίασαν αύξηση σε σχέση με το 1996 κατά 68,77%. 
Ετσι, τα συνολικά έσοδα του 1997 μέχρι σήμερα έχουν ανέλθει σε 8.402 δισ. δρχ. 
έναντι πρόβλεψης 8.430 δισ. δρχ. Σημειώνεται ότι τα έσοδα του υπόλογου 
συμψηφισμών του 1997 θα συνεχίσουν να εισπράττονται και τους μήνες Φεβρουάριο 
και Μάρτιο. Συνεπώς, η πρόβλεψη του υπουργείου Οικονομικών για τα έσοδα του 
1997 (8.430 δισ. δρχ.) θα επιτευχθεί πλήρως.

