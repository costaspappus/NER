"ΑΘΗΝΑ 2004" 


Ολυμπιάδα με κέρδη 37 εκ. δολ.!

ΤΑ ερωτήματα και οι απορίες για το οικονομικό κόστος των Ολυμπιακών Αγώνων 
της Αθήνας το 2004 στην περίπτωση ανάληψης της ευθύνης αυτής στις 5 
Σεπτεμβρίου πήρε μία κατ' αρχήν απάντηση. Στη χθεσινή ημερίδα η κ. Γ. 
Αγγελοπούλου και οι συνεργάτες της στην επιτροπή, παρουσίασαν τα γενικά 
οικονομικά μεγέθη, που είναι: 

Εσοδα 1.607 εκ. δολάρια. Μερίδα του λέοντος από τηλεοπτικά δικαιώματα (597 εκ. 
δολ. γκαραντί από ΔΟΕ), νέα λαχεία (αισιοδοξία για 235 εκ. δολ.) και εθνικές 
χορηγίες (εκτίμηση για 200 εκ. δολ.!). 

Εξοδα 1.355,35 εκ. δολ., συν 215 κονδύλι ασφαλείας για υπέρβαση, σύνολο 1.570,35 
εκ. δολ. 

Ετσι μένουν 36,65 εκ. δολ. πλεόνασμα.

