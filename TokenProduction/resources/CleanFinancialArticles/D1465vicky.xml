ΠΡ. ΔΙΑΤΑΓΜΑ 


Σημαντικές αλλαγές για το ΝΑΤ

ΟΥΣΙΑΣΤΙΚΕΣ βελτιώσεις στον Οργανισμό του Ναυτικού Απομαχικού Ταμείου 
(ΝΑΤ) αναμένεται να επέλθουν μετά την υπογραφή σχεδίου Προεδρικού 
Διατάγματος με τίτλο "Οργανισμός Διάρθρωσης και Λειτουργίας ΝΑΤ" -το οποίο 
αποτελείται από 18 συνολικά άρθρα- από τους υπουργούς Εμπορικής Ναυτιλίας, 
Οικονομικών, Εσωτερικών, Δημόσιας Διοίκησης και Αποκέντρωσης, καθώς και από 
τον Πρόεδρο της Δημοκρατίας, οπότε και θα τεθεί σε ισχύ.

Σύμφωνα με ασφαλείς πληροφορίες, το σχέδιο Π.Δ. βρίσκεται στις αρμόδιες 
υπηρεσίες του υπουργείου Εμπορικής Ναυτιλίας, προκειμένου να προωθηθεί προς 
υπογραφή στον υπουργό Στ. Σουμάκη, για να ακολουθήσουν οι επόμενες φάσεις των 
υπογραφών. Το σχέδιο Π. Δ/τος στις σελ. 15, 16.

