Πτώση μετοχών και φράγκου στη Γαλλία


Οι μετοχές στο Παρίσι τερμάτισαν χθες με σημαντικές απώλειες, καθώς οι 
πληροφορίες για τη διεξαγωγή πρόωρων εκλογών στη Γαλλία έφθασαν στο 
αποκορύφωμά τους. (Αργά το απόγευμα και όταν είχε προ πολλού κλείσει η αγορά, 
ο Γάλλος πρόεδρος ανακοίνωσε τη διάλυση της Εθνοσυνέλευσης και τη διεξαγωγή 
εκλογών για τις 25 Μαόου και την 1η Ιουνίου). Ο δείκτης CAC-40 έχασε σχεδόν 1%. 
Η αγορά, αν και αποδέχθηκε τα κίνητρα του Σιράκ και την πιθανότητα ότι το παιχνίδι 
του θα αποδώσει, ταυτόχρονα φάνηκε ανήσυχη ότι η ενέργεια του Γάλλου προέδρου 
μπορεί να στρέψει κεντροδεξιές ψήφους διαμαρτυρίας προς τους σοσιαλιστές και το 
κόμμα του Λεπέν. Το γαλλικό φράγκο, εξάλλου, έπεσε στο χαμηλότερο επίπεδο εδώ 
και ένα μήνα απέναντι στο μάρκο, λόγω της αβεβαιότητας που προκάλεσε σχετικά με 
το ενιαίο νόμισμα η πρόθεση του Γάλλου προέδρου. Η ενίσχυση του μάρκου, γι' 
αυτόν το λόγο, έπληξε το αμερικανικό νόμισμα.

