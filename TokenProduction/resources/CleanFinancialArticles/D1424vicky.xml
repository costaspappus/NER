Συμμετοχή 337 δισ. στο ΚΠΣ


ΣΗΜΑΝΤΙΚΗ βελτίωση εμφανίζει η υλοποίηση των έργων του Κοινοτικού 
Πλαισίου Στήριξης, σύμφωνα με τα στοιχεία του υπουργείου Εθνικής Οικονομίας 
που αφορούν την πορεία εκτέλεσης του Προγράμματος Δημοσίων Επενδύσεων. 

Οι πληρωμές του Προγράμματος Δημοσίων Επενδύσεων για συγχρηματοδοτούμενα 
έργα του ΚΠΣ ανήλθαν κατά το πρώτο εφετινό εξάμηνο σε 337,1 δισ. δρχ. έναντι 
172,2 δισ. δρχ. στο αντίστοιχο διάστημα του 1996. Ο υφυπουργός Εθνικής 
Οικονομίας Χρ. Πάχτας χαρακτήρισε την εξέλιξη αυτή ως ενθαρρυντική, δεδομένου 
ότι τα συγχρηματοδοτούμενα έργα του Κοινοτικού Πλαισίου Στήριξης αποτελούν το 
64% των συνολικών πληρωμών του ΠΔΕ. 

Στο πρώτο εφετινό εξάμηνο, οι συνολικές πληρωμές του Προγράμματος Δημοσίων 
Επενδύσεων (συγχρηματοδοτούμενα και εθνικού ενδιαφέροντος έργα) ανήλθαν σε 
528,2 δισ. δρχ., έναντι 282,6 δισ. δρχ. στο αντίστοιχο διάστημα του 1996 (αύξηση 
της τάξης του 87%).

