ΦΥΣΙΚΟ ΑΕΡΙΟ 


Ρυθμίσεις για τη διανομή

Η ΕΠΙΣΠΕΥΣΗ των διαδικασιών ίδρυσης των τριών εταιριών που θα αναλάβουν τη 
διανομή του φυσικού αερίου στις περιοχές Αττικής, Θεσσαλονίκης και Θεσσαλίας, 
και η διαμόρφωση του κατάλληλου κλίματος για την προσέλκυση ιδιωτών επενδυτών 
και τη συμμετοχή τους σε ποσοστό μέχρι 49% στις εταιρίες αυτές, είναι ο στόχος 
τροπολογίας που κατατέθηκε χθες από το υπουργείο Ανάπτυξης. 

Η τροπολογία αυτή, που εντάχθηκε στο νομοσχέδιο του υπουργείου Ανάπτυξης για 
την ίδρυση και λειτουργία βιομηχανικών και βιοτεχνικών δραστηριοτήτων, 
προβλέπει, μεταξύ άλλων, τη διαφοροποίηση των τιμολογίων μεταξύ των τριών 
εταιριών διανομής αερίου, ενώ ρυθμίζει θέματα που αφορούν το διαγωνισμό για την 
ανάδειξη των ιδιωτών επενδυτών που θα συμμετάσχουν στη διανομή του φυσικού 
αερίου.

