XIOSBANK 


Κάρτα για φοιτητές

ΠΙΣΤΩΤΙΚΗ κάρτα ειδική για φοιτητές, την University Visa, άρχισε να προσφέρει 
στο συγκεκριμένο κοινό η Xiosbank. Πρόκειται μάλιστα για την πρώτη Electron Visa 
που απευθύνεται στις ανάγκες των φοιτητών. Οι φοιτητές θα μπορούν να 
χρησιμοποιούν την University Visa για αγορές αγαθών και υπηρεσιών σε όλα τα 
καταστήματα, ξενοδοχεία, εστιατόρια κ.λπ., στην Ελλάδα και το εξωτερικό, που 
έχουν το σήμα Visa και διαθέτουν ηλεκτρονικό τερματικό συναλλαγών (Ρ.Ο.S.). 

Η ετήσια συνδρομή της είναι 3.500 δρχ. ενώ η Τράπεζα, προσφέρει στους φοιτητές 
μια σειρά από προνόμια όπως: 
* Ανάληψη μετρητών ανάγκης από τα ταμεία του δικτύου καταστημάτων Xiosbank 
και τα ΑΤΜ με το σήμα Visa. 
* Ατοκες δόσεις και εκπτώσεις σε πάνω από 800 καταστήματα. 
* Ειδικές μηνιαίες κληρώσεις δώρων. 
* Ταξιδιωτική ασφάλιση και κάλυψη υπολοίπου σε περίπτωση ατυχήματος. 
* Ειδικές προσφορές και εκπτώσεις από ταξιδιωτικά γραφεία. 
* Εκπτωση 30% στην ενοικίαση αυτοκινήτου. 
* Αγορά συναλλάγματος χωρίς προμήθεια από τα XiosXchange. 
* 24ωρη εξυπηρέτηση σε περίπτωση κλοπής ή απώλειας της κάρτας. 
* Ενημέρωση για την κίνηση της κάρτας μέσω τηλεφώνου. 


