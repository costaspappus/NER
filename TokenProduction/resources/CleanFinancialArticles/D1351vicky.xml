"Ανοιξιάτικο" το κλίμα στη Σοφοκλέους


ΣΕ ΑΠΟΣΤΑΣΗ "αναπνοής" από το φερόμενο ως ψυχολογικό φράγμα των 1.500 
μονάδων βρίσκεται πλέον ο Γενικός Δείκτης Τιμών του ΧΑΑ. Οπως αναφέρουν 
έγκυρες χρηματιστηριακές πηγές, μολονότι δεν αποκλείονται πρόσκαιρες διορθώσεις 
με στόχο την εξαργύρωση κερδών, η αγορά εμφανίζει ικανή δυναμική ώστε να 
οδηγήσει τον κυριότερο χρηματιστηριακό δείκτη σε ακόμη υψηλότερα επίπεδα. Στο 
τέλος των συναλλαγών, χθες, ο Γενικός Δείκτης Τιμών του ΧΑΑ διαμορφωνόταν 
στις 1.464,75 μονάδες, καταγράφοντας κέρδη 7,8 μονάδων ή 0,54%. Η αξία 
συναλλαγών ανήλθε σε 12,64 δισ. δρχ.

