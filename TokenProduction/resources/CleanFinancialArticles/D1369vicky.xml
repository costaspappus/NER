Σήμερα τα βραβεία του ΕΒΕΑ


ΔΕΚΑΠΕΝΤΕ βραβεία σε ισάριθμους αυτοδημιούργητους επιχειρηματίες και 
επιχειρήσεις θα απονείμει, σήμερα το απόγευμα, ο πρωθυπουργός Κ. Σημίτης, στην 
καθιερωμένη ειδική εκδήλωση του ΕΒΕΑ. 

Τα βραβεία του ΕΒΕ Αθηνών, τα οποία δίνονται για την ανάπτυξη της 
επιχειρηματικής δραστηριότητας στη χώρα μας, θα απονεμηθούν σε γνωστά ονόματα 
από το εμπόριο, τη βιομηχανία και τις υπηρεσίες, αλλά και σε άγνωστα, με 
εντυπωσιακά όμως αποτελέσματα στα χρόνια που πέρασαν. 

Πέραν όμως του εορταστικού χαρακτήρα της εκδήλωσης, υπάρχει και η ομιλία του 
πρωθυπουργού, η οποία αναμένεται με ιδιαίτερο ενδιαφέρον ενόψει και της έναρξης 
του κοινωνικού διαλόγου σε βασικά θέματα όπως η ανάπτυξη, η ανταγωνιστικότητα 
και η απασχόληση.

