Με ελληνικά προϊόντα η πληρωμή του αερίου 


Ρεπορτάζ: Γ. Διαμαντόπουλος 

ΕΝΑ σοβαρό εμπόδιο στην ομαλή ροή του φυσικού αερίου προς τη χώρα μας 
φαίνεται να ξεπερνιέται. Πρόκειται για το καθεστώς ανταγορών, με βάση το οποίο θα 
ενεργοποιηθεί η συμφωνία για την πληρωμή του 70% του φυσικού αερίου, που 
εισάγεται από τη Ρωσία, με ανταλλαγή ελληνικών προϊόντων. Το θέμα αυτό αποτελεί 
"αγκάθι" στη συμφωνία, η οποία είχε "παγώσει" για αρκετό καιρό. Ο υφυπουργός 
Εθνικής Οικονομίας Αλ. Μπαλτάς και ο Ρώσος υπουργός Διεθνών Οικονομικών 
Σχέσεων Ε. Γιασίν, σε χθεσινή τους συνάντηση, επιβεβαίωσαν τις θετικές προοπτικές 
για την επίλυση του θέματος. 

Στο τέλος Φεβρουαρίου, θα συνεδριάσει η μικτή ομάδα εργασίας, με αντικείμενο την 
κατάρτιση του καταλόγου των προϊόντων που θα περιληφθούν στο καθεστώς των 
ανταγορών. Η ενεργοποίηση της συμφωνίας για τις ανταγορές αναμένεται να γίνει 
τον Απρίλιο, οπότε θα επισκεφθεί επισήμως την Ελλάδα ο πρωθυπουργός της Ρωσίας 
Β. Τσερνομίρντιν.

