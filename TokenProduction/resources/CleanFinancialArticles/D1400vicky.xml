
Χ. ΣΤΑΜΑΤΟΠΟΥΛΟΣ (πρ. Ιονικής) 


Το κρίσιμο ζήτημα είναι η εξειδίκευση 

"ΟΙ ΜΙΚΡΟΤΕΡΟΥ μεγέθους τράπεζες μπορούν να διατηρήσουν μια 
αποτελεσματική παρουσία στην αγορά". Τη θέση αυτή εκφράζει ο πρόεδρος του Δ.Σ. 
της Ιονικής Τράπεζας Χαρ. Σταματόπουλος, στο πλαίσιο της έρευνας της "Εξπρές" 
για τις προοπτικές των τραπεζών στην ΟΝΕ. 

Ο κ. Σταματόπουλος υποστηρίζει ότι "η ανταγωνιστικότητα και η αποδοτικότητα των 
κεφαλαίων έχουν πλέον μεγαλύτερη βαρύτητα από τα μερίδια αγοράς και τον 
έλεγχο". Θεωρεί ως κρίσιμο ζήτημα την εξειδίκευση των τραπεζών και επισημαίνει 
ότι "η μείωση του κόστους λειτουργίας και η αύξηση της ανταγωνιστικότητας είναι η 
κυρίως "αμυντική αιτία", που οδηγεί σε αναποτελεσματικές συγχωνεύσεις κρατικών, 
συνήθως, τραπεζών. 

Με τις θέσεις αυτές ο κ. Σταματόπουλος, τοποθετείται αρνητικά σε κάθε ενδεχόμενο 
συγχώνευσης της Ιονικής με την Εμπορική Τράπεζα.

