Δίωξη "διωκτών"


ΤΗΝ ΑΜΕΣΗ απομάκρυνση των υπαλλήλων: 1. Δημητρόπουλου Σπύρου, 2. 
Αυζωτή Ηλία και 3. Αθανασούλη Σταματίου από το Σώμα Δίωξης Οικονομικού 
Εγκλήματος (ΣΔΟΕ), αποφάσισε το Υπουργείο Οικονομικών μετά από έρευνας του 
αρμόδιου εισαγγελέα κ. Ντογιάκου. Σύμφωνα με την αρχική έρευνα που διενήργησε 
ο αρμόδιος εισαγγελέας και τη διασταύρωση διαφόρων στοιχείων, οι ανωτέρω 
υπάλληλοι φέρονται να εμπλέκονται σε υπόθεση δωροδοκίας. Ταυτόχρονα, η 
αρμόδια Οικονομική Επιθεώρηση θα διενεργήσει άμεσα σχετική έρευνα και θα 
καταλογίσει τις συγκεκριμένες ευθύνες. "Η πολιτική ηγεσία του υπουργείου 
Οικονομικών -τονίζεται σε χθεσινή ανακοίνωση- είναι αποφασισμένη να επιβάλει τις 
μέγιστες κυρώσεις σε όσους υπαλλήλους του υπουργείου παρουσιάζουν φαινόμενα 
ηθικής κάμψης και διαφθοράς".

