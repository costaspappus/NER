
Η αγορά άντεξε... 


αγορά, η οποία "υπερέβη" κύμα πωλήσεων τίτλων, εκ μέρους, κυρίως, θεσμικών της 
αλλοδαπής με σχετική ευκολία και έκλεισε με άνοδο. Συγκεκριμένα ο Γενικός 
Δείκτης Τιμών του ΧΑΑ έκλεισε χθες στις 1.784,95 μονάδες, καταγράφοντας κέρδη 
7,33 μονάδων ή 0,41%. Και τούτο ενώ κατά την έναρξη των συναλλαγών είχε βρεθεί 
έως και τις 1.773,33 μονάδες υπό το βάρος ρευστοποιήσεων, τις οποίες, ωστόσο, 
απορρόφησε η αγορά με σχετική ταχύτητα. Ως αποτέλεσμα, η αξία συναλλαγών 
ανήλθε σε 25,3 δισ. δρχ. καθώς 7,7 εκ. τεμάχια μετοχών άλλαξαν χέρια. Εκ των 259 
μετοχών που κινήθηκαν, οι 141 έκλεισαν με κέρδη και οι 96 με ζημίες ενώ 22 δεν 
παρουσίασαν μεταβολή τιμής. Οπως επισημαίνουν έγκυρες χρηματιστηριακές πηγές, 
θεσμικοί οίκοι προχώρησαν χθες σε σαφείς τοποθετήσεις υπό το "φως" σημαντικών 
εισροών σε αμοιβαία κεφάλαια "αναπτυξιακού" και "μικτού" χαρακτήρα. Σύμφωνα 
με τις ίδιες πηγές, ωστόσο, αντιστοίχως σαφής είναι και η ύπαρξη περαιτέρω 
ρευστότητας εκ μέρους τόσο των θεσμικών όσο και των ιδιωτών εγχωρίων 
επενδυτών. Στο μεταξύ, έντονη κινητικότητα παρουσίασε χθες η μετοχή της 
Επίλεκτος στο πλαίσιο και "χειροκίνητης" συναλλαγής που αφορούσε 275.000 
τεμάχια στην τιμή των 640 δρχ. ανά μετοχή. Ακολούθησε η μετοχή της Τηλέτυπος, 
της Αργυρομεταλλευμάτων και Βαρυτίνης, της Κυλ. Σαραντόπουλος, η Κέκροψ και 
η κοινή Πλ. Μακεδονίας. 


