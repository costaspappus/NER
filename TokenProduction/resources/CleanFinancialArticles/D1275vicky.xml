Συγκροτείται σε σώμα η Επιτροπή συγχωνεύσεων και διασπάσεων εταιριών


ΤΗΝ ΕΠΟΜΕΝΗ εβδομάδα θα συγκροτηθεί σε σώμα η Επιτροπή που θα μελετήσει 
τις συγχωνεύσεις και διασπάσεις των εταιριών, όπως διευκρίνισε χθες στη Βουλή ο 
υφυπουργός Οικονομικών Γ. Δρυς. Το σχετικό νομοσχέδιο, που εναρμονίζει την 
ελληνική νομοθεσία με συγκεκριμένες οδηγίες της Ευρωπαϊκής Ενωσης για "το 
φορολογικό καθεστώς συγχωνεύσεων, διασπάσεων, εισφοράς ενεργητικού και 
ανταλλαγής τίτλων μεταξύ εταιριών διαφορετικών κρατών - μελών της Ε.Ε.", 
ψηφίσθηκε χθες από τη Βουλή. Η συζήτηση του νομοσχεδίου πραγματοποιήθηκε σε 
ήπιους τόνους και με φόντο τα άδεια έδρανα της Βουλής, αφού τα τεκταινόμενα στη 
Ν.Δ. λειτούργησαν εις βάρος του νομοθετικού έργου.

