Κερδοσκοπία στη Γουώλ Στρητ


Κύμα κερδοσκοπίας έπληξε την αγορά αξιών της Νέας Υόρκης, το απόγευμα της 
Δευτέρας. Αρχικά ο δείκτης Dow Jones προσπάθησε να αναρριχηθεί σε νέα ιστορικά 
ύψη φλερτάροντας στην τιμή των 7.900 μονάδων. 

Ακολούθησαν, όμως, οι μαζικές ρευστοποιήσεις με αποτέλεσμα να χάσει σημαντικά 
ποσοστό κερδών. Ο δείκτης έκλεισε στις 7.858,49 μονάδες (-0,47%). Κατά τους 
εμπειρογνώμονες οι ανοδικές τάσεις θα συνεχισθούν. Το θετικό κλίμα για τους 
ρυθμούς οικονομικής ανάπτυξης στις ΗΠΑ αποτελεί γόνιμο έδαφος.

