ΤΑΣΟΣ ΜΑΝΤΕΛΗΣ 


"Καλοδεχούμενο" το ιδιωτικό κεφάλαιο στα μεγάλα έργα

ΕΥΠΡΟΣΔΕΚΤΗ είναι η συμμετοχή του ιδιωτικού κεφαλαίου στην πραγματοποίηση 
των μεγάλων έργων υποδομής, υπό την προϋπόθεση ότι δεν θα επιβαρύνεται ο 
κρατικός Προϋπολογισμός και η βασική ευθύνη σχεδιασμού θα παραμένει στο 
Δημόσιο, σημείωσε ο υπουργός Μεταφορών Τάσος Μαντέλης, μιλώντας στο 
Συμβούλιο Υπουργών που έγινε στο Λουξεμβούργο. 

Ο κ. Μαντέλης υποστήριξε τα ελληνικά αιτήματα για το χρόνιο πρόβλημα των 
τράνζιτ, η επίλυση του οποίου, όπως αναφέρεται σε ανακοίνωση του υπουργείου, 
αναγνωρίσθηκε συνολικά από τους Ευρωπαίους υπουργούς ως η κύρια παράμετρος 
ενός μελλοντικού συστήματος μεταφορών το οποίο θα βασίζεται σε μια κοινή βάση 
για όλους τους μεταφορείς. Παράλληλα, ο κ. Μαντέλης επισήμανε τις 
προτεραιότητες κατασκευής μιας σειράς σημαντικών έργων, μεταξύ των οποίων 
περιλαμβάνονται η Εγνατία Οδός και ο άξονας Πατρών - Αθηνών - Θεσσαλονίκης. 


