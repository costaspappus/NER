Επανεκλογή Παπαθανασίου με 34-22


Ρεπορτάζ: Β. Δανός ΜΕΤΑ τη χθεσινή επανεκλογή του, ως προέδρου του νέου δ.σ. 
του ΕΒΕ Αθηνών, ο κ. Γ. Παπαθανασίου θα οδηγήσει στο 2000 το Επιμελητήριο. Με 
αντίπαλο τον κ. Π. Πανέττα, ο κ. Παπαθανασίου πήρε 34 ψήφους, από τους 60 
ψηφίσαντες συμβούλους του Επιμελητηρίου, έναντι 22 του κ. Πανέττα, 3 λευκών και 
1 άκυρου. Αμέσως μετά τη γνωστοποίηση του αποτελέσματος, ο κ. Παπαθανασίου, 
αφού ευχαρίστησε τους συμβούλους, υποσχέθηκε συλλογική προσπάθεια από το 
σύνολο των μελών του δ.σ. για την υλοποίηση του νέου επιχειρησιακού σχεδίου του 
ΕΒΕΑ, εμπλουτίζοντάς το με νέες ιδέες και προτάσεις. 

Αμεσοι συνεργάτες στην εφαρμογή του επιχειρησιακού σχεδίου με το οποίο ο κ. 
Παπαθανασίου δεσμεύτηκε προεκλογικά, τον περασμένο Δεκέμβριο, θα είναι: 
* Στην α' αντιπροεδρία ο κ. Γ. Καπράλος με 32 ψήφους. 
* Στη β' αντιπροεδρία ο κ. Δημ. Μπερτζελέτος με 33 ψήφους. 
* Στη γενική γραμματεία ο κ. Δρακούλης Φουντουκάκος με 40 ψήφους. 
* Στη θέση του οικονομικού επόπτη ο κ. Κ. Μίχαλος με 35 ψήφους.

