Στη Ρόδο η 4η συνάντηση της ομάδας του SECI


ΤΑ ΜΕΤΡΑ για τη διευκόλυνση του εμπορίου θα συζητηθούν στην 4η συνάντηση 
της ομάδος εργασίας του SECI (Southeastern European Cooperative Initiative) που 
θα γίνει στη Ρόδο στις 8-9 Οκτωβρίου. Στη συνάντηση αυτή θα συμμετάσχει ο γεν. 
γραμματέας Διεθνών Οικονομικών Σχέσεων Νικ. Ζαχαριάδης και ο συντονιστής του 
προγράμματος δρ. Ε. Busek. 

Πρόκειται για την ομάδα που έχει αναλάβει η Ελλάδα στο πλαίσιο της αμερικανικής 
πρωτοβουλίας για την ενίσχυση της περιφερειακής συνεργασίας και σταθερότητας 
στη Νοτιο-Ανατολική Ευρώπη, μέσα από την αντιμετώπιση οικονομικών και 
περιβαλλοντικών προβλημάτων. 

Στην πρωτοβουλία αυτή συμμετέχουν οι χώρες της ευρύτερης περιοχής των 
Βαλκανίων (Ελλάδα, Αλβανία, Βουλγαρία, Ρουμανία, Σερβία, Βοσνία - Ερζεγοβίνη, 
Σλοβενία, πΓΔM, Μολδαβία, Ουγγαρία, Τουρκία). Για την υλοποίηση αυτών των 
στόχων έχουν συσταθεί ομάδες εργασίας κατά τομέα, τις οποίες φιλοξενούν οι 
συμμετέχουσες χώρες. 

Στο πλαίσιο αυτό, το υπουργείο Εθνικής Οικονομίας σε συνεργασία με τα 
συναρμόδια υπουργεία έχει συγκαλέσει, από τον Φεβρουάριο του 1997, τρεις 
συνόδους: 
* α' σύνοδος, στη Θεσσαλονίκη (13.3.97) 
* β' σύνοδος, στην Αθήνα (15-16.5.97) 
* γ' σύνοδος, στην Κρήτη (1-2.7.97). 


