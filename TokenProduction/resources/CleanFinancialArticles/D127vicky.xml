ΕΠΙΤΗΡΗΣΗΣ ΣΥΝΕΧΕΙΑ ΓΙΑ ΤΗ ΜΕΤΟΧΗ ΤΗΣ ΔΑΝΕ


ΤΗ ΔΙΑΤΗΡΗΣΗ της μετοχής της ναυτιλιακής εταιρίας ΔΑΝΕ υπό καθεστώς  
επιτήρησης  επί έναν ακόμη μήνα (έως τις 7.2.98) ανακοίνωσε χθες το 
Χρηματιστήριο Αξιών 
Αθηνών. Η παράταση αυτή, όπως ανακοινώθηκε από το ΧΑΑ, κρίθηκε αναγκαία 
λόγω των εξελίξεων στα οικονομικά και διοικητικά θέματα της εταιρίας, η οποία έχει 
προγραμματίσει για τις 18 τρέχοντος γενική συνέλευση των μετόχων της.

Εξάλλου, κατά τη διάρκεια της χθεσινής συνεδριάσεως του διοικητικού συμβουλίου 
του ΧΑΑ, εγκρίθηκε αίτημα του κυρίου αναδόχου για παράταση της ημερομηνίας 
λήξεως των δημοσίων εγγραφών και εισαγωγής της εταιρίας  Κυριακούλης 
Μεσογειακαί Κρουαζιέραι Ναυτιλιακή ΑΕ  στην Παράλληλη Αγορά του 
Χρηματιστηρίου, μέχρι 
το τέλος Φεβρουαρίου 1998.

