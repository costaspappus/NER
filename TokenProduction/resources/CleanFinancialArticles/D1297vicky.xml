ΚΑΤΑΤΕΘΗΚΕ ΧΘΕΣ ΣΤΗ ΒΟΥΛΗ 


Ετοιμο το ν/σ για την εταιρία της Ολυμπιάδας του 2004

ΣΤΟ ΠΟΣΟΝ του 1 δισ. δρχ. θα ανέρχεται το μετοχικό κεφάλαιο της Οργανωτικής 
Επιτροπής Ολυμπιακών Αγώνων 2004 Α.Ε., σύμφωνα με το σχετικό νομοσχέδιο που 
κατατέθηκε χθες στη Βουλή. Η δαπάνη αυτή θα αναληφθεί εξ ολοκλήρου από το 
Ελληνικό Δημόσιο, εκπροσωπούμενο από τον υπουργό Οικονομικών. 

Σύμφωνα με το κατατεθέν σχέδιο νόμου, την εποπτεία της εταιρίας έχει το 
Υπουργικό Συμβούλιο, το οποίο παράλληλα θα έχει τη δυνατότητα να αποφασίζει 
την έκδοση ομολογιακού δανείου από την εταιρία. Προβλέπει, ακόμη, ότι για κάθε 
σύμβαση που συνάπτει η εταιρία οικονομικής αξίας μεγαλύτερης των 100 εκατ. δρχ., 
πριν από την υπογραφή της θα ελέγχεται ως προς τη νομιμότητά της. Οι διατάξεις 
του νομοσχεδίου δημοσιεύονται στη σελ. 10 της έντυπης έκδοσης.

