Ανησυχία για τις προγραμματικές


Ρεπορτάζ: Γ. Κράλογλου 

ΕΙΝΑΙ αναγκαία μια νέα δυναμική παρέμβαση του πρωθυπουργού Κ. Σημίτη και της 
υπουργού Ανάπτυξης Βάσως Παπανδρέου για να ενεργοποιηθεί ο θεσμός των 
προγραμματικών συμφωνιών, επισημαίνει η βιομηχανική αγορά που παρατηρεί με 
ανησυχία ότι ένα δίμηνο πριν από τη λήξη της προθεσμίας εξαίρεσης της χώρας από 
το άνοιγμα των προμηθειών και στους τομείς τηλεπικοινωνιών, ενέργειας, 
μεταφορών και ύδρευσης, ο σημαντικός αυτός θεσμός αποτελεί αντικείμενο 
πολιτικών σκοπιμοτήτων και αντιπαραθέσεων. 

Την ανησυχία της αγοράς συμμερίζεται και η υπουργός Ανάπτυξης Βάσω 
Παπανδρέου η οποία θεωρεί ότι αν δεν αποχωρήσει η αξιωματική αντιπολίτευση από 
τη διακομματική Επιτροπή των προγραμματικών συμφωνιών οι συμβάσεις που είναι 
ήδη σε εξέλιξη μπορούν να εξασφαλίσουν για την εγχώριο βιομηχανία παραγγελίες 
ύψους μέχρι και 1 τρισεκ. δρχ. 


