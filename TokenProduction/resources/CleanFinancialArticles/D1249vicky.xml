Αυξήθηκαν οι ζημιογόνες επιχειρήσεις


ΑΝΤΙΣΤΡΟΦΗ ορισμένων υγιών τάσεων της ελληνικής βιομηχανίας παρατηρήθηκε 
το 1996, καθώς αυξήθηκε σημαντικά τόσο ο αριθμός των ζημιογόνων επιχειρήσεων 
όσο και το ποσοστό τους στο σύνολο της βιομηχανίας. Ωστόσο, οι κερδοφόρες 
βιομηχανίες φαίνεται ότι συνεχίζουν απρόσκοπτα την ανοδική τους πορεία, 
διευρύνοντας το χάσμα μεταξύ "πρώτης" και "δεύτερης" ταχύτητας στη βιομηχανία. 
Ετσι, σύμφωνα με στοιχεία του ΣΕΒ, οι κερδοφόρες επιχειρήσεις αύξησαν τα κέρδη 
τους, ενώ παράλληλα βελτίωσαν και την απόδοση των ιδίων κεφαλαίων τους. 

