
ΣΤΑΘΕΡΟΠΟΙΗΤΙΚΕΣ ΤΑΣΕΙΣ


Με δυναμικές τάσεις ξεκίνησε τη χθεσινή συνεδρίαση ο γενικός δείκτης τιμών στο 
Χρηματιστήριο Αθηνών, συνάντησε όμως αντίσταση στις 1.600 μονάδες, για να 
κλείσει με απώλειες 0,7% στις 1.575,30 μονάδες. Οι πωλήσεις κοντά στο επίπεδο 
των 1.600 μονάδων επικεντρώθηκαν στις επίλεκτες αξίες και ιδιαίτερα τις τράπεζες, 
ενώ ο περιορισμένος όγκος των συναλλαγών συνέβαλε στις απώλειες. 

Ο όγκος συναλλαγών διαμορφώθηκε στα 12.053 εκατ. δρχ., ενώ ο τραπεζικός 
κλάδος έκλεισε με απώλειες 0,09%, ο ασφαλιστικός 0,14%, των εταιριών leasing 
0,09% των κατασκευαστικών 0,79%, των συμμετοχών 0,81% και των διαφόρων 
εταιριών 1,37%. Κέρδη παρουσίασαν οι κλάδοι επενδύσεων κατά 0,84%, 
βιομηχανίας 0,19% και η Παράλληλη Αγορά 0,30%. Συνολικά κινήθηκαν 227 τίτλοι, 
εκ των οποίων 79 έκλεισαν με άνοδο, 130 με πτώση και 18 αμετάβλητοι. 

Κέρδη μεγαλύτερα του 7% παρουσίασαν ο Ομιλος Ιντεάλ (κ), η Εμπορική 
Επενδυτική (κα) και η Δέλτα Πληροφορική (κο). Αντίστοιχες απώλειες εμφάνισαν η 
Ξυλεμπορία (κ), η Μουζάκης (πα), η Τράπεζα Κεντρικής Ελλάδος (κο και πο) και ο 
Εμπορικός Δεσμός (κο). Πραγματοποιήθηκε πακέτο 50 χιλιάδων μετοχών στην 
Alpha Leasing στις 7.395 - 7.425 δρχ.

