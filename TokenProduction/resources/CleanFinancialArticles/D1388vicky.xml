Η ΝΔ σε ανακοίνωσή της χαρακτηρίζει δυσβάστακτη τη φορολόγηση βάσει των 
αντικειμενικών κριτηρίων. 


Αρχίζει η εκκαθάριση στην ΑΕΒΑΛ

ΜΕ ΙΔΙΑΙΤΕΡΗ ευαισθησία στα θέματα του προσωπικού θα διαμορφωθεί το 
χρονοδιάγραμμα εκκαθάρισης της μονάδας λιπασμάτων της ΑΕΒΑΛ εφόσον μέχρι 
και τη Δευτέρα το απόγευμα δεν εμφανισθεί αγοραστής που θα υποβάλει προσφορά 
στο δεύτερο διαγωνισμό εκποίησης του συγκροτήματος που λήγει στις 30 Ιουνίου. 

Οι σκέψεις που επικρατούν στην ΕΤΒΑ και στο υπουργείο Ανάπτυξης για τα 300 
περίπου άτομα του προσωπικού είναι να συνταξιοδοτηθούν ακόμη και πρόωρα όσοι 
είναι ήδη στην ευθεία για συνταξιοδότηση (περίπου 100 άτομα) και να 
απορροφηθούν από τις λιπασματοβιομηχανίες της Θεσσαλονίκης και της Καβάλας 
άλλα 100 άτομα περίπου (από 50 σε καθεμία). Το υπόλοιπο προσωπικό θα 
αποζημιωθεί και θα απολυθεί. Ολα αυτά θα εξελιχθούν βεβαίως σταδιακά και μέσα 
στο χρονοδιάγραμμα εκκαθάρισης που θα εφαρμοσθεί σε δύο φάσεις.

