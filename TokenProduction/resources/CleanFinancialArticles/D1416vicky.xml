Σε πτώχευση η ECON


Ρεπορτάζ: Γ. Παπανικολάου 

ΝΕΑ ΤΡΟΠΗ λαμβάνει η υπόθεση των εταιριών ECON και ΕΛΒΙΕΜΕΚ του Ομίλου 
Οικονομίδη, που βρίσκονται εδώ και μήνες στο χείλος της χρεοκοπίας. 

Σύμφωνα με έγκυρες πληροφορίες, η ECON κηρύχθηκε χθες σε πτώχευση, με 
δικαστική απόφαση, την οποία φέρεται να προκάλεσε σχετική αίτηση ομάδας 
πιστωτών μικρού μεγέθους. 

Η εξέλιξη αυτή φαίνεται να αιφνιδίασε τις Ρ περίπου 10 Ρ πιστώτριες τράπεζες της 
εταιρίας, οι οποίες έχουν στα χέρια τους ένα σημαντικό περιουσιακό στοιχείο της 
ECON, το 54% των μετοχών της "θυγατρικής" ΕΛΒΙΕΜΕΚ. 

Κατά τις ίδιες πληροφορίες, οι τράπεζες κατέληξαν πρόσφατα στην απόφαση να 
προκηρύξουν δια του Τύπου την πρόθεσή τους να πουλήσουν αυτό το "πακέτο" 
μετοχών και να προχωρήσουν εν συνεχεία σε διαπραγματεύσεις με τους τυχόν 
ενδιαφερόμενους, στη βάση της υποβολής δεσμευτικών προσφορών. 

Ωστόσο, η κήρυξη της ECON σε πτώχευση ανατρέπει - τουλάχιστον προσωρινά Ρ τα 
σχέδια των τραπεζών, αφού οι νομικές τους υπηρεσίες θα πρέπει να διερευνήσουν 
εάν είναι πλέον επιτρεπτή η όλη διαδικασία. Πέραν της πτωχεύσεως της ECON, 
εντός των ημερών αναμένεται να πραγματοποιηθεί και πλειστηριασμός επί των 
ακινήτων ΕΛΒΙΕΜΕΚ, ενδεχόμενο που περιπλέκει ακόμη περισσότερο την 
κατάσταση.

