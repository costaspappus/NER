FANCO 


Προς νέα επένδυση

ΣΤΟ ΠΛΑΙΣΙΟ των αρχικών προβλέψεων θα κλείσει η τρέχουσα χρήση για τη Fanco 
Α.Ε., παρά τα προβλήματα στη λειτουργία του εργοστασίου της Αλβανίας. Η εταιρία, 
παράλληλα, προχωρεί στο επενδυτικό της πρόγραμμα και μάλιστα με κάποιες 
τροποποιήσεις προς τα πάνω στο κόστος. Το πρώτο εξάμηνο του έτους 
διαμορφώθηκε στα επίπεδα της αντίστοιχης περυσινής περιόδου με πωλήσεις ύψους 
4 δισ. δρχ. και κέρδη 580 εκατ. δρχ. περίπου. Τα αντίστοιχα ενοποιημένα κέρδη 
διαμορφώθηκαν σε πωλήσεις 4,8 δισ. δρχ. και καθαρά κέρδη 640 εκατ. δρχ.. Βάσει 
αυτών, το 1997 αναμένεται να κλείσει με πωλήσεις άνω των 8 δισ. δρχ. και κέρδη 
1,18-1,2 δισ. δρχ., ενώ τα αντίστοιχα ενοποιημένα αποτελέσματα θα διαμορφωθούν 
στα 1,3 δισ. δρχ. Η ζημία που υπέστη η εταιρία από την πεντάμηνη διακοπή της 
λειτουργίας του εργοστασίου στην Αλβανία περιορίστηκε στα 100 εκατ. δρχ., 
εφόσον μεγάλο μέρος της παραγωγής καλύφθηκε από άλλα εργοστάσια. 

Η εταιρία προχωρεί στην υλοποίηση της νέας επένδυσης στον τομέα της 
καλτσοποιίας, επένδυση μεγαλύτερη απ' ό,τι είχε αρχικά προγραμματισθεί, 
δεδομένου του ενδιαφέροντος για τα νέα προϊόντα που εκδήλωσαν οι πελάτες της 
εταιρίας. Ετσι, το ύψος της επένδυσης αναμένεται να φτάσει το 1 δισ. δρχ. από 700 
εκατ. δρχ. που είχε αρχικά προγραμματισθεί. 


