ΑΠΟ ΤΗ ΓΣΕΕ ΓΙΑ ΑΠΟΤΡΟΠΗ ΑΛΛΑΓΩΝ ΣΤΙΣ ΕΡΓΑΣΙΑΚΕΣ ΣΧΕΣΕΙΣ 


Απεργία για τις ΔΕΚΟ

ΠΑΝΕΛΛΑΔΙΚΗ απεργία των εργαζομένων στην Κοινή Ωφέλεια και τις τράπεζες, 
στις 22 του μηνός, αντιπαραθέτουν η ΓΣΕΕ και τα δευτεροβάθμια συνδικάτα στο 
ενδεχόμενο μονομερούς αλλαγής των εργασιακών σχέσεων και άλλων δεδομένων 
στις ΔΕΚΟ, βάσει σχετικής τροπολογίας που έχει περιληφθεί στο φορολογικό 
νομοσχέδιο. 

Πάντως, δεν αποκλείεται οι συνδικαλιστές που συναντώνται σήμερα με 
υπηρεσιακούς παράγοντες και τον γενικό γραμματέα του ΥΠΕΘΟ- να αποδεχθούν 
επαναδιατύπωση της τροπολογίας, υπό την αίρεση της απόρριψης νομοθετικών ή 
διοικητικών παρεμβάσεων στο εργασιακό καθεστώς. 

Σύμφωνα με την ερμηνεία των διαθέσεων των συνδικαλιστών, δεν αποκλείεται αυτοί 
να συναινέσουν στην παραπομπή των διαφορών που τυχόν θα προκύψουν μεταξύ 
διοικήσεων και συνδικάτων στον Οργανισμό Διαιτησίας και Μεσολάβησης. 

Χθες, οι επικεφαλής της ΓΣΕΕ και των ομοσπονδιών, έπειτα από σύσκεψη από την 
οποία "βγήκε" η απόφαση περί απεργίας, πραγματοποίησαν διάβημα στο υπουργείο 
Εθνικής Οικονομίας και συναντήθηκαν με τον υπουργό Γ. Παπαντωνίου.

