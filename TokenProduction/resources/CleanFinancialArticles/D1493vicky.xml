Πράσινο φως για ΑΤΕΜΚΕ


Ρεπορτάζ: Γ. Παπανικολάου

ΕΝΤΟΣ της σήμερον αναμένεται να ξεκινήσει η χρηματοδότηση της εισηγμένης 
τεχνικής εταιρίας ΑΤΕΜΚΕ, από τις πιστώτριες τράπεζες, βάσει του σχεδίου 
ρύθμισης των χρεών της.

Παρότι η Τράπεζα Κρήτης γνωστοποίησε χθες, προφορικώς, ότι συμφωνεί με το -
προτεινόμενο από την Εμπορική- σχέδιο διάσωσης της εταιρίας, έως αργά το βράδυ 
δεν υπήρξε επίσημη τοποθέτηση.

Εντούτοις, η σύνταξη της Κρήτης με τις άλλες 11 τράπεζες θεωρείται από έγκυρους 
χρηματοπιστωτικούς κύκλους, δεδομένη. Οι ίδιοι κύκλοι ανέφεραν στην "Εξπρές" 
ότι η χρηματοδότηση της ΑΤΕΜΚΕ πρόκειται να ξεκινήσει ούτως ή άλλως σήμερα.

Σημειώνεται ότι στο πλαίσιο του bridge financing που προβλέπει το σχέδιο ρύθμισης, 
η ΑΤΕΜΚΕ πρόκειται να λάβει άμεσα περίπου 250 εκατ. δρχ. ενώ αντίστοιχο ποσό 
θα της δοθεί σε μεταγενέστερο χρονικό διάστημα.

