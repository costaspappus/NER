Συντονισμός των "4 μικρών" για το ΚΠΣ


ΜΕ ΠΡΩΤΟΒΟΥΛΙΑ του υφυπουργού Εθν. Οικονομίας Χρ. Πάχτα, εκπρόσωποι 
των 4 χωρών συνοχής (Ελλάδα, Ισπανία, Πορτογαλία, Ιρλανδία) συναντώνται αύριο 
και μεθαύριο, στον "Αστέρα" της Βουλιαγμένης, με σκοπό την ανταλλαγή απόψεων 
σχετικά με την προοπτική υλοποίησης ενός τρίτου Κοινοτικού Πλαισίου Στήριξης. 

Πρόκειται για μια άτυπη συνάντηση, στην οποία θα συζητηθούν οι νέες 
δημοσιονομικές προοπτικές και η χρηματοδότηση των διαρθρωτικών πολιτικών, 
καθώς και των πολιτικών για τη συνοχή της Ευρωπαϊκής Ενωσης. 

Παρά τον άτυπο χαρακτήρα της, η συνάντηση μπορεί να αποδειχθεί σημαντική, 
κυρίως σε ό,τι αφορά την προσπάθεια αναζήτησης "συμμαχιών", ενόψει της 
διεκδίκησης μεριδίων από ένα τρίτο Κοινοτικό Πλαίσιο Στήριξης.

