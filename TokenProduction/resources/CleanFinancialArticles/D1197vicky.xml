ΕΛΛΑΔΑ - ΗΠΑ 


Συμφωνία για κοινή δράση σε Βαλκάνια και Εύξεινο 

ΠΟΛΙΤΙΚΗ διάσταση με πολλαπλά οφέλη μπορεί να δώσει η προγραμματισμένη 
(για σήμερα το απόγευμα) υπογραφή δύο συμφωνιών μεταξύ Ελλάδας και ΗΠΑ, εκ 
των οποίων η μία αναφέρεται σε κοινές πρωτοβουλίες στα Βαλκάνια και την περιοχή 
του Ευξείνου Πόντου. Οι συμφωνίες θα υπογραφούν από τον υπουργό Εθνικής 
Οικονομίας Γιάννο Παπαντωνίου και τον υπουργό Εμπορίου των ΗΠΑ Ουίλιαμ 
Ντέιλι. 

Η αναφερόμενη στα Βαλκάνια και τον Εύξεινο Πόντο ελληνο -αμερικανική 
συμφωνία προβλέπει, μέσω οργανισμών των δύο χωρών, τη χρηματοδοτική στήριξη 
κοινών επιχειρηματικών πρωτοβουλιών για εγκατάσταση μονάδων στις 
προαναφερόμενες περιοχές, με στόχο ευρύτερες αγορές.

