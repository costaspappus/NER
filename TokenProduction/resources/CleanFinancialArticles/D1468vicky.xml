Ειδικό όργανο για την πληροφορική στο Δημόσιο 


ΤΗ ΣΥΣΤΑΣΗ επιτελικού οργάνου με πρωτοβουλία των υπουργείων Εσωτερικών - 
Δημόσιας Διοίκησης και Αποκέντρωσης, Ανάπτυξης και Εθνικής Οικονομίας 
αποφάσισε το Υπουργικό Συμβούλιο.

Το όργανο αυτό, σε συνεργασία με άλλους φορείς του Δημοσίου αλλά και ιδιωτικούς 
φορείς, θα προσεγγίσει και θα αντιμετωπίσει θέματα που σχετίζονται με την 
"Κοινωνία των Πληροφοριών".

Το συντονισμό του οργάνου ανέλαβε ο σύμβουλος του πρωθυπουργού για θέματα 
παιδείας κ. Χρυσολούρης, ο οποίος εντός δύο μηνών θα ολοκληρώσει την εργασία 
και θα προτείνει συγκεκριμένα μέτρα για νομοθετικές πρωτοβουλίες, ή διοικητικού 
χαρακτήρα αποφάσεις και μέτρα, στην κατεύθυνση υλοποίησης των κυβερνητικών 
στόχων για την "Κοινωνία των Πληροφοριών".


