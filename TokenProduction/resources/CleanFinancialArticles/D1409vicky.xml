Εγκύκλιος για τη φορολόγηση των παραγώγων


ΤΟ καθεστώς φορολόγησης των χρηματοπιστωτικών παραγώγων, όπως θεσπίστηκε 
με τον Ν. 2459/97, αποσαφηνίζεται με ερμηνευτική εγκύκλιο του υπουργείου 
Οικονομικών και δημοσιεύεται στη σελίδα 6. Ειδικότερα, με την εγκύκλιο 
διευκρινίζεται ποιες πράξεις τόκων από 1.1.1997 εξαιρούνται από την αυτοτελή 
φορολογία και δεν γίνεται παρακράτηση φόρου. Αποσαφηνίζεται, επίσης, ποιοι τόκοι 
φορολογούνται αυτοτελώς με συντελεστή 15%. 

Ακόμη διευκρινίζεται το φορολογικό καθεστώς για τους τόκους καταθέσεων των μη 
μονίμων κατοίκων Ελλάδος που απαλλάσσονται από το φόρο εισοδήματος. 

Επισημαίνεται ότι οι τράπεζες, για την παρακράτηση φόρου με συντελεστή 15% 
στους τόκους καταθέσεων σε συνάλλαγμα των μονίμων κατοίκων Ελλάδος, θα 
λαμβάνουν υπόψη την τιμή fixing της ημέρας που οι τόκοι γίνονται απαιτητοί. 

Με την ίδια εγκύκλιο, εξάλλου, καθορίζονται και τα απαιτούμενα δικαιολογητικά 
από τους καταθέτες που δεν είναι μόνιμοι κάτοικοι Ελλάδος. Τέλος, παρέχονται 
διευκρινίσεις για τις διατάξεις του νόμου που αφορούν στις αλλοδαπές ναυτιλιακές 
και εμποροβιομηχανικές επιχειρήσεις.

