Συνεχίζεται η ανάκαμψη


Η ΑΝΑΚΑΜΨΗ στις ασιατικές αγορές, που συνεχίστηκε χθες για δεύτερη ημέρα, 
επηρέασε θετικά όλα τα μεγάλα χρηματιστήρια, αν και η αρχική ώθηση που δόθηκε 
από τη Γουώλ Στρητ εξανεμίστηκε αργότερα, ενώ οι φόβοι και η διστακτικότητα δεν 
έχουν εγκαταλείψει τις αγορές. Ενθαρρυμένο το γιεν, ανέκτησε αρχικά έδαφος, 
αργότερα όμως υποχώρησε από τα υψηλότερα επίπεδα των τελευταίων τεσσάρων 
εβδομάδων όπου είχε φτάσει έναντι του μάρκου και του ελβετικού φράγκου. Στα 
κυριότερα χρηματιστήρια της Ασίας και της Ευρώπης, η άνοδος, όπως εκφράζεται 
από τους σχετικούς δείκτες, ήταν η ακόλουθη: Χονγκ Κονγκ 5,81%, Τζακάρτα 
5,72%, Σιγκαπούρη 7,5%, Τόκιο 2,48%, Λονδίνο 0,45%, Φρανκφούρτη 0,74%, 
Παρίσι 0,58%.

