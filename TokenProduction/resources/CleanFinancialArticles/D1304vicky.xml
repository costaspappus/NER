70 εκατ. δρχ. ετησίως στον κ. Χρυσολούρη


ΔΗΜΟΣΙΕΥΘΗΚΕ στην Εφημερίδα της Κυβερνήσεως η απόφαση των υπουργών 
Εθνικής Οικονομίας και Μεταφορών και Επικοινωνιών για τον ορισμό του καθηγητή 
Γ. Χρυσολούρη στη θέση του διευθύνοντος συμβούλου του ΟΤΕ. Σύμφωνα με την 
απόφαση, οι ετήσιες αποδοχές του κ. Χρυσολούρη ανέρχονται στο ποσόν των 70 
εκατ. δρχ. 

Ο κ. Γ. Χρυσολούρης είναι διπλωματούχος μηχανικός του ΕΜΠ, δίδαξε και 
εργάστηκε από το 1981 έως το 1993 στο MIT και σήμερα είναι καθηγητής στο 
Πανεπιστήμιο Πατρών. Διετέλεσε, επί διετία, σύμβουλος του πρωθυπουργού Κ. 
Σημίτη επί θεμάτων τεχνολογίας και ήταν επικεφαλής της ομάδας εργασίας για τα 
έργα πληροφορικής στο δημόσιο τομέα.

