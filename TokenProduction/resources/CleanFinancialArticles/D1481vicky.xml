"Φρενάρουν" οι μειώσεις επιτοκίων


ΓΙΑ πρώτη φορά στους τελευταίους 12 μήνες (και συγκεκριμένα από τον Ιούνιο 
1996), αυξήθηκε το μέσο επιτόκιο των προθεσμιακών καταθέσεων, καθώς, σύμφωνα 
με στοιχεία της Τραπέζης της Ελλάδος, αυτό κυμάνθηκε τον Ιούνιο 1997 στο 9,9% 
στον έναν μήνα (από 9,6% τον Μάιο) και στο 10,3% στους τρεις μήνες (από 9,9% 
τον Μάιο). Η τάση ανακοπής της μειώσεως των επιτοκίων μαρτυρείται και από το 
μέσο επιτόκιο της βραχυπρόθεσμης τραπεζικής χρηματοδοτήσεως, που σύμφωνα με 
τα ίδια στοιχεία παρέμεινε στο 18,6% τον Μάιο, ενώ τελευταία φορά που το εν λόγω 
μηνιαίο μέσο επιτόκιο δεν είχε μειωθεί ήταν τον Νοέμβριο 1996 (20,5%, όσο και τον 
Οκτώβριο του ίδιου έτους).

