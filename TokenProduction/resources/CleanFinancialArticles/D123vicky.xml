ΕΘΝΙΚΗ


Παρουσία σε Σκόπια, Βελιγράδι

ΤΟ ΒΕΛΙΓΡΑΔΙ και τα Σκόπια είναι οι επόμενοι _στόχοι_ της Εθνικής Τράπεζας, 
στο πλαίσιο της διεύρυνσης της παρουσίας της στη Βαλκανική. Οπως δήλωσε χθες ο 
διοικητής της ΕΤΕ Θεόδωρος Καρατζάς, η Εθνική πρόκειται να πρωταγωνιστήσει ως 
_περιφερειακή τράπεζα_ στον ευρύτερο αυτόν γεωγραφικό χώρο.

Μάλιστα, πρόκειται να προχωρήσει σε δημιουργία δικτύου καταστημάτων στην 
Αλβανία, καθώς και στην εξαγορά κάποιας εκ των τραπεζών που θα 
ιδιωτικοποιηθούν στη 
Βουλγαρία, ώστε η ΕΤΕ να αποκτήσει βαλκανικό δίκτυο. Σημειώνεται, πάντως, ότι η 
σύσταση καταστήματος στο Βελιγράδι θα είναι δυνατή μόνον όταν οι πολιτικές 
συνθήκες το επιτρέψουν, επισήμανε ο κ. Καρατζάς.

