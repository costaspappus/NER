ΕΜΜ. ΞΑΝΘΑΚΗΣ 


Το πρώτο 6μηνο '98 τα παράγωγα στη Σοφοκλέους

ΤΗΝ έναρξη λειτουργίας δευτερογενούς αγοράς χρηματιστηριακών προϊόντων κατά 
το πρώτο εξάμηνο του 1998, καθώς και την υιοθέτηση του συστήματος ενιαίου 
κωδικού για το επενδυτικό κοινό ευθύς μόλις ολοκληρωθεί η διαδικασία της 
αποϋλοποίησης των τίτλων, προανήγγειλε χθες, από τη Νέα Υόρκη, ο πρόεδρος του 
ΧΑΑ καθηγητής Εμμ. Ξανθάκης. Παρουσιάζοντας τη φιλοσοφία επί της οποίας 
στηρίχθηκε η δημιουργία του νέου χρηματιστηριακού εργαλείου, από τη θυγατρική 
εταιρία του Χρηματιστηρίου του Λονδίνου και της εφημερίδας Financial Times σε 
συνεργασία με το ΧΑΑ, ο πρόεδρος του Χρηματιστηρίου καθ. Εμμ. Ξανθάκης 
επεσήμανε, μεταξύ άλλων, ότι η υιοθέτηση του FTSE/ASE -20 έχει ως στόχο αφενός 
τη χρησιμοποίηση αλλοδαπού επενδυτικού ενδιαφέροντος και αφετέρου τη 
χρησιμοποίησή του στο πλαίσιο της υπό δημιουργίας αγοράς παραγώγων μετοχικών 
προϊόντων. 

Συγκεκριμένα, κατά τη διάρκεια ομιλίας του προ κοινού Αμερικανών θεσμικών 
επενδυτών και χρηματιστηριακών παραγόντων για την παρουσίαση του νέου δείκτη 
FTSE/ASE -20, ο κ. Ξανθάκης επεσήμανε ότι τα πρώτα παράγωγα προϊόντα επί του 
δείκτου θα τεθούν προς διαπραγμάτευση κατά το α' εξάμηνο του επόμενου έτους. 
Παράλληλα, χαρακτήρισε ως άμεση προτεραιότητα την προώθηση του συστήματος 
της αποϋλοποίησης, τονίζοντας ότι έχει ήδη ακινητοποιηθεί ποσοστό της τάξης του 
76% των μετοχών και έχουν εκδοθεί τα αναλογούντα αποθετήρια έγγραφα, γεγονός 
που χρηματιστών. Συγκεκριμένα, το Δ.Σ. του ΣΜΕΧΑ συζήτησε το θέμα των 
ασφαλιστικών κινδύνων στη χρηματιστηριακή αγορά και αποφάσισε να 
παρακολουθήσει και να στηρίξει τις ενέργειες του Συνεγγυητικού, οι οποίες θα 
πρέπει να τείνουν στον εντοπισμό και στην εξειδίκευση των μορφών των κινδύνων 
που πρέπει να αντιμετωπισθούν (φυσική φθορά τίτλων με διαφοροποίηση 
ονομαστικών και ανωνύμων, συναλλακτικοί κίνδυνοι κ.λπ.) καθώς και στη 
διατύπωση των ειδικότερων όρων και προϋποθέσεων των ασφαλιστικών 
συμβολαίων, ούτως ώστε να υπάρχει ουσιαστική εξασφάλιση. 

Το Διοικητικό Συμβούλιο εντόπισε το πρόβλημα της ανάγκης ασφαλιστικής κάλυψης 
των κινδύνων από την, για μικρό ακόμα διάστημα, φυσική διακίνηση των τίτλων 
αλλά αναγνωρίζει την ανάγκη μονιμότερης κάλυψης κινδύνων διαφορετικής μορφής 
και μετά την αποϋλοποίηση. 


