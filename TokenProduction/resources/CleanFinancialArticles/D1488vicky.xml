Αύξηση 50,9% στα κέρδη των "Επιχειρήσεων Αττικής"


ΣΗΜΑΝΤΙΚΟΤΑΤΗ αύξηση εμφανίζουν τα ενοποιημένα οικονομικά αποτελέσματα 
του ομίλου "Επιχειρήσεις Αττικής", στο α' εξάμηνο του τρέχοντος έτους. Τα καθαρά 
κέρδη αυξήθηκαν κατά 50,89% σε σχέση με το αντίστοιχο διάστημα του 1996, 
ανερχόμενα σε 1,62 δισ. δρχ., ενώ ο κύκλος εργασιών ξεπέρασε τα 6,8 δισ. 
παρουσιάζοντας ποσοστιαία αύξηση 20,22%. Σε ανακοίνωση του ομίλου 
επισημαίνεται ακόμη η ενίσχυση της ήδη κυρίαρχης θέσης του στη θαλάσσια γραμμή 
Πάτρα - Αγκόνα καθώς τα μερίδια αγοράς που κατέχει στη μεταφορά επιβατών και 
I.Χ. αυτοκινήτων και τροχόσπιτων, ξεπερνούν πλέον το 55%. Σημειώνεται ότι το 
τρέχον επενδυτικό πρόγραμμα του ομίλου, ύψους 90 δισ. δρχ., θα ολοκληρωθεί στις 
αρχές του 1998 με τη παράδοση δύο ακόμη πλοίων Super Fast.

