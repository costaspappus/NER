INFOWORLD 


Μεγάλη διεθνής έκθεση πληροφορικής - τηλεπικοινωνιών
Η ΠΡΩΤΗ μεγάλη διεθνής έκθεση πληροφορικής και τηλεπικοινωνιών στην Ελλάδα, 
η 
οποία θα ονομάζεται Infoworld θα πραγματοποιηθεί από τις 22 έως τις 26 Μαόου 
1998, υπό την αιγίδα του Συνδέσμου Επιχειρήσεων Πληροφορικής Ελλάδος (ΣΕΠΕ), 
όπως ανακοίνωσαν σε συνέντευξη Τύπου οι διοργανωτές της έκθεσης κ.κ. Συμεών Γ. 
Τσομώκος και Δημήτρης Καλοφωλιάς. 
Η έκθεση Infoworld θα φιλοξενήσει σημαντικά ονόματα από το χώρο της σύγχρονης 
τεχνολογίας της πληροφορικής και των τηλεπικοινωνιών, ενώ παράλληλα θα 
αποτελέσει και ένα μεγάλο ετήσιο φόρουμ, όπου θα συζητούνται όλες οι τελευταίες 
εξελίξεις από την ελληνική και παγκόσμια αγορά. 
Η διοργάνωση πραγματοποιείται σε μια περίοδο όπου η τεχνολογία αναδεικνύεται σε 
καθοριστικό παράγοντα ανάπτυξης και προόδου, ιδιαίτερα για την Ελλάδα, η οποία 
πρέπει να αντιμετωπίσει τα επόμενα χρόνια κρίσιμους σταθμούς, όπως είναι η 
Ολυμπιάδα του 2004, αλλά και οι ευρύτερες ανάγκες εκσυγχρονισμού του δημόσιου 
τομέα. 
Η Infoworld θα πραγματοποιηθεί από 22 έως 26 Μαόου 1998 στον ανατολικό 
εκθεσιακό 
χώρο του Σταδίου Ειρήνης και Φιλίας, συνολικής έκτασης 14.000 τ.μ., ενώ επίσης 
θα χρησιμοποιηθεί ο συνεδριακός χώρος του Σταδίου "Μελίνα Μερκούρη" και άλλες 
αίθουσες όπου θα γίνουν οι παρουσιάσεις των εταιριών, τα συνέδρια, οι διαλέξεις 
και άλλες παράλληλες εκδηλώσεις. Για περισσότερες πληροφορίες οι ενδιαφερόμενοι 
μπορούν να απευθύνονται στα τηλέφωνα 6898400, 6899400 κ. Ελενα 
Μαργαροπούλου ή 
στα τηλ. 3642040-1 κ. Κορίνα Βαλυράκη. 


