ΓΕΝΙΚΗ ΤΡΑΠΕΖΑ 


Τον Μάρτιο η αύξηση του μετοχικού κεφαλαίου

ΕΝΤΟΣ του Μαρτίου θα λάβει χώρα η αύξηση του μετοχικού κεφαλαίου της Γενικής 
Τράπεζας. Οπως αναφέρουν δημοσιογραφικές πληροφορίες, η ύψους 23 δισ. δρχ. 
αύξηση του μετοχικού κεφαλαίου θα έχει ως ανάδοχο την Εθνική Τράπεζα. Οι ίδιες 
πηγές άφησαν ανοικτό το ενδεχόμενο να λάβει μεγάλο πακέτο των νέων μετοχών 
μεγάλος επενδυτικός φορέας. 

Η αύξηση έχει κριθεί ως απολύτως απαραίτητη από την, υπό τους κ. Γ. Δασκαλάκη 
και Ν. Μπερετάνο, διοίκηση της τράπεζας, προκειμένου να συνεχίσει με ταχείς 
ρυθμούς την από πέρυσι σημειούμενη βελτίωση της ανταγωνιστικής θέσης της 
Γενικής Τράπεζας στην τραπεζική αγορά.

