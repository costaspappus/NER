ΕΠΙΤΡΟΠΗ ΚΕΦΑΛΑΙΑΓΟΡΑΣ 


Ανάκληση της άδειας λειτουργίας της ΑΑΓΗΣ

ΤΗΝ ΟΡΙΣΤΙΚΗ ανάκληση της άδειας λειτουργίας της χρηματιστηριακής εταιρίας 
ΑΑΓΗΣ ΑΧΕ και την υποβολή μηνυτήριας αναφοράς κατά των υπευθύνων της για 
σειρά αδικημάτων αποφάσισε χθες η Επιτροπή Κεφαλαιαγοράς. Συγκεκριμένα, 
σύμφωνα με ανακοίνωση που εξέδωσε χθες η Επιτροπή, βάσει του πορίσματος 
ελέγχου που διενεργήθηκε επί της λειτουργίας της συγκεκριμένης χρηματιστηριακής 
εταιρίας, αποφασίσθηκε ο οριστικός τερματισμός της λειτουργίας της και η 
προσφυγή σε ένδικα μέσα κατά των υπευθύνων της.Επίσης, κατά τη χθεσινή της 
συνεδρίαση η Επιτροπή Κεφαλαιαγοράς ενέκρινε, υπό όρους, το ενημερωτικό δελτίο 
για την αύξηση του μετοχικού κεφαλαίου και την εισαγωγή των μετοχών τής εταιρίας 
ιχθυοκαλλιεργειών "Seafarm Ionian Α.Ε." στην Παράλληλη Αγορά του ΧΑΑ. Τέλος, 
ενέκρινε το διορισμό του κ. Δ. Λέκκα στη θέση του χρηματιστηριακού εκπροσώπου 
τής Εγνατία ΑΧΕ. 


