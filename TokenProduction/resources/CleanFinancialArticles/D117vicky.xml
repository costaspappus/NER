ΣΙΔΕΝΟΡ 


Πάνω από τις προβλέψεις τα αποτελέσματα 1997

ΣΤΟ ύψος των αρχικών προβλέψεων, ενδεχομένως και υπεράνω αυτών, αναμένεται 
να διαμορφωθούν τα οικονομικά αποτελέσματα χρήσεως 1997 της εισηγμένης 
εταιρίας ΣΙΔΕΝΟΡ, του ομίλου Βιοχάλκο, σύμφωνα με έγκυρες πληροφορίες της 
"Εξπρές". Την εκτίμηση άλλωστε αυτή πρόκειται να διατυπώσουν και στελέχη της 
εταιρίας, ενώπιον των μετόχων, κατά τη διάρκεια της σημερινής έκτακτης γενικής 
συνέλευσης με αντικείμενο το split των μετοχών της ΣΙΔΕΝΟΡ. Σημειώνεται ότι στο 
ενημερωτικό δελτίο που εκδόθηκε πρόσφατα για την αύξηση του μετοχικού 
κεφαλαίου της εταιρίας διατυπώνονταν προβλέψεις για κύκλο εργασιών ύψους 43,27 
δισ. δρχ. και προ φόρων κέρδη της τάξης των 5,75 δισ. δρχ. 


