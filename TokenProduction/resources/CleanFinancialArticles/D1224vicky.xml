ΤΟ ΙΟΒΕ ΓΙΑ ΤΗΝ ΟΙΚΟΝΟΜΙΑ 


Ζητείται τόλμη...

Η ΔΡΑΧΜΗ είναι το μόνο νόμισμα της Ευρωπαϊκής Ενωσης που υφίσταται αυτή 
την εποχή τέτοιους κλονισμούς, υπογραμμίζει σε ανακοίνωσή του το ΙΟΒΕ. Και 
οφείλεται στην "ευπάθεια" της ελληνικής οικονομίας. Ταυτόχρονα το ΙΟΒΕ 
αναφέρεται στις συνέπειες της διατήρησης των υψηλών επιτοκίων λόγω της πίεσης 
που ασκείται στη δραχμή και κάνει λόγο για ανώμαλες συνθήκες που επικρατούν 
στην αγορά. Συνθήκες που υποσκάπτουν την οικονομική ανάπτυξη, αναστέλλουν τις 
επενδυτικές πρωτοβουλίες και επηρεάζουν αρνητικά την απασχόληση και την 
αξιοπιστία της οικονομικής πολιτικής. Τέλος, το ΙΟΒΕ συνιστά προς την κυβέρνηση 
να λάβει "γενναίες πρωτοβουλίες" που θα πείθουν τις αγορές για την ανυποχώρητη 
θέση της, να προχωρήσει στις απαραίτητες προσαρμογές.

