Εχασε έδαφος το δολάριο


ΤΟ ΑΜΕΡΙΚΑΝΙΚΟ νόμισμα τερμάτισε χθες στην Ευρώπη με μεγάλες απώλειες 
απέναντι στο μάρκο και το γιεν, μετά την ψυχρολουσία στην οποία υπέβαλαν την 
αγορά Γερμανοί και Ιάπωνες αξιωματούχοι. Στην αγορά διαμορφώθηκε η αντίληψη 
ότι οι βιομηχανικές χώρες θα προσπαθήσουν, ενδεχομένως, να αναχαιτίσουν την 
πρόσφατη άνοδο του δολαρίου για να βελτιώσουν τη θέση των εξωτερικών 
ισοζυγίων τους, να διατηρήσουν δηλαδή πρωτίστως ισχυρά το μάρκο και το γιεν. 

Το δολάριο έκλεισε στο Λονδίνο σε 1,7746 μάρκα και 120,09 γιεν, 1,16% και 1,03% 
χαμηλότερα αντιστοίχως, σε σχέση με τα επίπεδα που είχε κλείσει προχθές στην ίδια 
αγορά. Στην Αθήνα, το δολάριο (τιμή fixing) έχασε 1,28 δρχ. και έκλεισε σε 281,57 
δρχ. 


