ΤΟΝ ΣΕΠΤΕΜΒΡΙΟ 


"Ακροβασίες" πληθωρισμού

"ΑΣΚΗΣΗ νεύρων" θύμιζε η χθεσινοβραδινή ενημέρωση, από τη Στατιστική 
Υπηρεσία, του υπουργού Εθνικής Οικονομίας Γιαν. Παπαντωνίου για την εξέλιξη 
του τιμαρίθμου τον Σεπτέμβριο. Η τροφοδότηση του δείκτη με τις τελευταίες 
τιμοληψίες έδινε αποτέλεσμα πότε 4,94 και πότε 4,96, οπότε άλλοτε ο τιμάριθμος 
κυμαινόταν στο ψυχολογικά εύχαρες αποτέλεσμα του 4,9% και πότε στο 5% 
ανάλογα με τη στρογγυλοποίηση. 

Η τελική εικόνα πάντως -για ετήσιο ρυθμό στο τέλος του 1997 στο 5,5%- δεν 
μεταβάλλεται από την εξέλιξη του τιμαρίθμου τον Αύγουστο, υπό την προϋπόθεση 
φυσικά ότι δεν θα εμφανισθούν παράμετροι που θα οδηγήσουν σε περαιτέρω αύξηση 
του τιμαρίθμου. 


