Ενισχύθηκε η δραχμή


ΣΤΙΣ ΥΨΗΛΕΣ αποδόσεις των δραχμικών τοποθετήσεων και στην παρατηρούμενη 
ηρεμία στις χρηματαγορές της Νοτιοανατολικής Ασίας απεδόθη η περαιτέρω 
ενίσχυση της ισοτιμίας της δραχμής έναντι της ecu, που ήταν και το "λογικό" 
αποτέλεσμα της ζήτησης εγχώριου νομίσματος από τους θεσμικούς επενδυτές έναντι 
προσφοράς ευρωπαϊκών μονάδων. 

Ετσι, η ισοτιμία της ecu παρέμεινε χθες, για δεύτερη συνεχή συνεδρίαση του fixing, 
κάτω από το επίπεδο των 312 δρχ., κλείνοντας στις 311,820 δρχ. έναντι 311,930 
προχθές. Πάντως, "στίγμα" για τις προσεχείς τάσεις που θα επικρατήσουν στην 
εγχώρια χρηματαγορά αναμένεται να αποτελέσει η σημερινή δημοπρασία, που 
ενδέχεται να διενεργήσει η Τράπεζα της Ελλάδος για αγορά δραχμικών κεφαλαίων, 
διάρκειας 14 ημερών, με σταθερό επιτόκιο. 

Εν αναμονή της δημοπρασίας, η εικόνα της χρηματαγοράς δεν μεταβλήθηκε χθες και 
τα επιτόκια διαμορφώθηκαν γύρω στο 18%, στο overnight, και γύρω στο 16% στις 
μεσοπρόθεσμες διάρκειες.

