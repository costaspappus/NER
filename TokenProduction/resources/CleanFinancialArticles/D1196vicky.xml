Οριακή αύξηση λιανικών πωλήσεων


ΟΡΙΑΚΗ μεγέθυνση, ίση με 0,1%, εμφάνισε τον Οκτώβριο 1997 η πραγματική 
(αποπληθωρισμένη) αξία των λιανικών πωλήσεων στο σύνολο της χώρας, καθώς ο 
σχετικός δείκτης που ανακοινώθηκε χθες από την Εθνική Στατιστική Υπηρεσία 
αυξήθηκε (σε ονομαστικές τιμές) κατά 4,8% σε σύγκριση με τον Οκτώβριο 1996. Ο 
μέσος γενικός δείκτης της περιόδου Ιανουαρίου - Οκτωβρίου 1997 αυξήθηκε έναντι 
του αντίστοιχου δεκαμήνου 1996 κατά 8,4%, ποσοστό το οποίο "μεταφράζεται" σε 
πραγματική αύξηση 2,3%. 

Επισημαίνεται ότι η εν λόγω άνοδος σημειώθηκε τον τελευταίο προ της 
αναταράξεως στις χρηματαγορές μήνα (καθώς αυτή ενέσκηψε στις 27.10.97), ενώ η 
συνεπεία αυτής άνοδος των επιτοκίων της καταναλωτικής πίστεως εκτιμάται ότι είχε, 
έστω και σε περιορισμένο βαθμό, μειωτική επίδραση στον τζίρο της αγοράς.

